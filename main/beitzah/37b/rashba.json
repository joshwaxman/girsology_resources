{
  "text": [
    "<b>הלכה כר' דוסא. </b>ואי  קשיא לך הלכה מכלל דפליגי ואנן לא אשכחן בהא דפליג עליה, ויש לומר דהא קא  משמע לן דשנויא דשניין כאן ברועה אחד כאן בשני רועים שנויא היא. ואם תאמר  אפילו בשני רועים אמאי לא והא (בדרבנן) [לדידיה] יש ברירה, דהא תניא בפרק  מרובה (ב\"ק סט, א) שחרית בעל הבית עומד ואומר כל מה שילקטו עניים היום  יהא הפקר דברי ר' יהודה ורבי דוסא אומר לעתותי ערב אומר כל מה שלקטו  עניים יהא הפקר ומפכי לה התם נמי דרבי יהודה אומר לעתותי ערב אומר כל מה  שלקטו ורבי דוסא אומר בשחרית אומר כל מה שילקטו. תירצו בתוספות דהכא לא  שייך ברירה הואיל ואינו מתנה בעל הבהמה בפירוש על אחד מן הרועים כי התם  דמתנה בפירוש, אבל כשאין שם אלא רועה אחד בלא דין ברירה קיימא ברשותיה  דודאי בין השמשות למוסרה לרועה קיימא ובודאי ימסרנה לו. ומסתברא דהוא  הדין אם מסרה לבנו והוא רגיל למוסרה לו ואין שם רועה שימסרנה לו, ואני  תמה מן הרמב\"ם ז\"ל שחילק בין בנו לרועה וז\"ל שכתב בפ\"ה של שביתת יו\"ט  (הלכה י\"א) המוסר בהמתו לבנו הרי הוא כרגלי האב מסרה לרועה ואפילו לא  נתנה לו מערב יום טוב הרי הוא כרגלי הרועה ע\"כ, ושמא הרב ז\"ל פירש משנתנו  בבנו שאינו רועה ואינו רגיל למסרה לו, ואינו נראה מסוגית הגמרא דאמרינן  לא קשיא כאן ברועה אחד כאן בשני רועים דייקא נמי דקתני לבנו או לרועה,  אלמא בנו רועה הוא ודכותה קאמר ואפילו אחד מן הרועים בנו אפ\"ה כל שיש  רועה אחד שפעמים מסרה לו אם לא מסרה לו מעיו\"ט הרי הוא כרגלי בעל  הבהמה.",
    "<b>לאיסור מוקצה לא חששו. </b>פירש רש\"י ז\"ל דאנן סהדי  דכל חד וחד אקצי דעתיה מחלקו של חבירו, ואם היו רוצים לאכלה כאן אינה  אסורה משום מוקצה לומר כל חלק יונק מחבירו, והקשו בתוס' שאם כן אמאי שתיק  רב שהרי לא מצינו מוקצה כזה שיהא מותר חלקו לו ואסור לחבירו דמה שמותר  לבעליו מותר לחבירו ולא אמרינן שיהא אסור לחברו מפני שהוא מקצה דעתו מחלק  חבירו, ומסתברא אי משום הא לא איריא דבעלמא ודאי שחלקו (ידו עלי) [ידוע  לו] ויכול לחלוק וליטול הרי הוא מוכן ממש לבעליו וכל שמוכן ממש לו אינו  מוקצה לחברו, אבל זה שאין חלקו מבורר לו מערב יו\"ט לפי שתמיד כל חלק יונק  מחבירו הרי הוא כמוקצה לכל אחד ואחד מהם מפני חלק חבירו שמוקצה ממנו לאחר  בין השמשות. אבל מה שפירשו בתוס' משם (רש\"י) [רשב\"ם] ז\"ל יותר נכון והכי  פירושו, לאיסור מוקצה ונולד לא חששו שהבהמה מתגדלת ומתוספת ביו\"ט ונולד  בה לאחר שנכנס י\"ט מה שלא היה בה בין השמשות ואפילו הכי לא אסרוה משום  נולד זה שבא לו מחמת יניקה זו ואף על גב דרב אית ליה דר' יהודה במוקצה  ונולד, לאיסור תחומין חששו לאסור חלקו להוליכו בתחומו מחמת אותה יניקה  שינק מחלק חבירו משנכנס יו\"ט חששו.",
    "<b>אמרו ליה רב כהנא ורב אסי  לרב לאיסור מוקצה לא חששו לאיסור תחומין חששו שתיק רב. </b>הרי\"ף ז\"ל פסק  כרב ביניקת תחומין לא שייך ברירה שהרי התחומין מתערבין זה בזה לאחר בין  השמשות, ולדבריו כי שתיק רב לא הודה אלא שלא חשש לדבריהם, וכמוהו פ\"ק  דסוכה (ז, א) גבי יעמידנו כנגד ראש תור. ובספר המאור כתב עליו: ולא כן  כתב ה\"ר שלמה ז\"ל אלא רב יחידאה הוא דחייש ליניקת תחומין ולרב הושעיא  דאמר יש ברירה לא שנא חבית ולא שנא בהמה הכל מותר, ונראין דברי ה\"ר שלמה  ז\"ל דליניקת תחומין לא חיישינן מדקיימא לן כשמואל (לח, א) בשור של פטם  ובשור של רעיה, ועוד דרב כהנא ורב אסי פליגי עליה דרב וקא מתמהי עליה  ושתיק ע\"כ. ולי נראה (שאם) [שאין] ראיתו משור של פטם ראיה, דהתם המחוור  שבטעמים כדברי התוספות שפירשו דחכמים עשאום כנכסי הפקר ולא קנו  שביתה והילכך לא שייך בהו יניקת תחומין, וגם לפי טעמו של הראב\"ד ז\"ל  שנכתוב למטה אין משם שום ראיה, ואי משום דרב כהנא ורב אסי תלמידי דרב  נינהו וליתנהו מקמי דרב.<br><b></b>אבל מכל מקום מסתברא לי דהלכה כן אף על  גב דינקי תחומין מהדדי יניקתן [לא] מינכרא ואין לה תובעים, ולא עדיפא  ממים ומלח לעיסתה דאקשו בגמרא (לח, א) וליבטל מים ומלח לגבי עיסתה כלומר  משום דאיסורא בטיל ברוב ואף על גב דמים ומלח מעמידי העיסה ונותנים בה טעם  חדש והוצרך אביי ליתן טעם משום דגזירה שמא תעשה העיסה בשותפות, וכן נמי  אינו דומה למים ומלח העשויין ליתן טעם וטעמא לא בטיל כטעמיה דרבא בתבלין  ומים ומלח. אלא שאפשר לומר דאפילו הכי אסור משום דההיא יניקת תחומין  מהאיברים הוי דבר שיש לו מתירין ואפילו באלף לא בטיל כדברי ר' אשי במים  ומלח, אף על פי שזה דחוק דלכאורה לא עדיפא יניקה זו לכולי עלמא יותר ממים  ומלח ברוטב עבה לר' יהודה וכן בעיסה מפני שאין בהם ממש וכדתניא (לט, א)  ר' יהודה אומר מים ומלח בטלים בעיסה ואין בטלים בקדרה מפני רוטבה,  ואוקימנא ברכה אבל בעבה אף בקדרה בטלים ובהני הוא דפליגי רבנן עליה מפני  (שאין) [שהן] ניכרים במלאכת העיסה והקדרה אבל יניקה לא מינכרא ולכולי  עלמא בטלה. זהו נראה לי להלכה, אבל לא למעשה שיש לחוש לדברי  הרי\"ף ז\"ל וכן פסק ג\"כ הרמב\"ן ז\"ל.",
    "<b>הא דאמר רב (אשי) [אסי]  אמר ר' יוחנן דאחים שחלקו לקוחות הן. </b>לקוחות גמורים כלקוחות דעלמא  קאמר ולפיכך מחזירין זה לזה ביובל והילכך אי לא דאמר ר' יוחנן קנין פירות  כקנין הגוף דמי לא מצא ידיו ורגליו בבית המדרש דלא משכח דמייתי בכורים  אלא חד בר חד עד יהושע בן נון וכדאמרינן בגיטין בשלהי פרק השולח (גיטין מח, א),  ואנן דקיי\"ל כריש לקיש דאמר קנין פירות לאו כקנין הגוף דמי  וקיימא לן נמי דאחים שחלקו לקוחות הן ואין להם דרך זה על זה (ב\"ב  סה, א) לא קשיא לן לענין בכורים (מאי) [מאן] מייתי, דאנן לאו לקוחות  גמורים להחזיר זה לזה ביובל קאמרי דחלוקת האחים דהשתא כחלוקה הראשונה  דארץ ישראל וההיא חלוקה גמורה היתה שלא להחזיר השבטים זה לזה, (ולכ\"ע)  [ותדע] שהרי אפילו לר' יוחנן עד יהושע בן נון קאמר ואם איתא אפילו עד  יהושע לא משכחת לה דהא אפילו שבטים מחזירין זה לזה. וכבר הארכתי  בזה בשלהי פרק השולח."
  ]
}