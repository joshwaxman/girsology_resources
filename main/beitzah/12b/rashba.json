{
  "text": [
    "<b>בית שמאי אומרים  אין מוליכין חלה ומתנות לכהן וכו'. </b>פירשו בתוספות דהאי  מוליכין ואין מוליכין דרך רשות הרבים הוא, ואינו מחוור בעיני דהא עיקר  טעמא (לקמן ביצה לו, ב) משום שאין מגביהין תרומות ומעשרות ביום טוב הוא וכמו  שהיו דנין בית שמאי חלה ומתנות מתנה לכהן ותרומה מתנה לכהן וכו' וכיון  שכן מאי שנא רשות היחיד מאי שנא רשות הרבים.",
    "<b>אמר רבא מי קתני שנשחטו מהיום ושהורמו מהיום שהורמו מהיום קתני ולעולם שנשחטו  מאמש. </b>קשיא לי דהא משמע לעיל (ביצה ט, א) דרבא כאבוה דשמואל סבירא ליה  דאמר אפילו גלגל עיסה מערב יום טוב אסור להפריש ממנה חלתה ביום טוב, מדקא  אמרינן עלה לימא פליגא דשמואל אדאבוה דאמר שמואל וכו' ואמר רבא אפילו  תימא לא פליגא מי לא מודה שמואל שאם קרא עליה שם שאסורה לזרים אלמא  כוותיה סבירא ליה, ואם כן כשנשחטו מאמש היאך אפשר להפרישן היום  וכן נמי חלה כשנתגלגלה העיסה מאמש היאך מפרישה היום, ואין לומר דבעבר  והפרישן קאמר דכיון שאסור להפרישן משמע דאסור להוליכן, ועוד דאי  לא קתני וכאותה שאמרו בריש פרק קמא דיבמות (י, א) גבי ליתני שש עשרה.<br><b></b>ומסתברא דהכא דוקא במתנות קאמרינן אבל בחלה לא, והיינו דבכולה  שמעתין לא אמרי אלא בשנשחטו מהיום והורמו מהיום הורמו מאמש נשחטו מאמש  ולא אישתמיט דלימא שהורמו מהיום ונתגלגלה מהיום וכולהו תנאי לא הזכירו  אלא מתנות דהיינו זרוע ולחיים וקיבה, הא חלה כלל כלל לא אלא כשהורמו  מהיום ונתגלגלה העיסה (מאמש) [מהיום] וכן מצאתי בירושלמי (ה\"ח).  ואם תאמר מאי שנא, ויש לומר דמתנות כיון דאיכא תרתי חדא דלא טבלן, ועוד  דכמופרשות ועומדות הן דניכרין הן קודם הפרשה כלאחר הפרשה כי מפריש להו  השתא לאו מידי קא עביד. ותדע לך דהא אפילו גלגל עיסה מערב יום טוב כיון  דאמר שמואל חלת חוצה לארץ אוכל והולך ואחר כך מפריש הוה סלקא דעתך דאבוה  דאמר גלגל עיסה מערב יום טוב אסור להפריש ממנה חלתה ביום טוב פליגא עליה  משום דכיון (מערב) [דלא מעכב] לאו מידי קא עביד, ואי לאו משום דמודה  שמואל דאהנו מעשיו דאם קרא לה שם אסור לזרים הוה ודאי פליגי דידיה  אדרביה, הלכך גבי מתנות דלא טבלן ולא אהני בהפרשתן כלום שפיר דמי, כן  נראה לי.",
    "מהא ד<b>רב טובי דהוה ליה גרבא דחמרא דתרומה ובעא מהו  לאמטויי לכהן. </b>משמע דפירות שבחוצה לארץ חייבים בתרומות  ומעשרות, והכי משמע בריש פרק בנות הכותים בנדה (לב, א) גבי מעשה  היה בפומבדיתא והטבילוה קודם לאמה ואוקימנא התם משום סיכה דשמן של תרומה  בחוצה לארץ, וכן משמע בפרק כיצד מברכין (ברכות לו, א) גבי צלף, וקשיא דבריש פרק  קמא דחולין (ו, ב) משמע דפטורין גבי אני ראיתי את ר' מאיר  שאכל עלה ירק בבית שאן והתיר [רבי] כל בית שאן על ידו וקא סלקא דעתא משום  דבית שאן חוצה לארץ היה, ועוד דבפרק רבי ישמעאל בעבודה זרה (נח, ב ושם  בתוס') אמרינן ריש לקיש איקלע לבצרה חזנהו דקא אכלי פירי דלא מעשרי אסר  להון כי אתא לקמיה דר' יוחנן אמר ליה אדמקטורך עלך זיל הדר בצר לאו היינו  בצרה, כלומר דבצרה בחוצה לארץ ופטורה מן המעשר.<br><b></b>ותירץ ר\"ת  ז\"ל דלענין דמאי איירי התם וכדתנן (דמאי פ\"א מ\"ג) מכזיב ולהלן  פטורין מן הדמאי, אבל הרב אלחנן הקשה עליו מדאמרינן בירושלמי  (דמאי פ\"ג ה\"ג) אמר רשב\"ג שלח לי ר' יוסי אתרוג ואמר לי זה בא מקסרין  ולמדתי ממנו ג' דברים שהוא ודאי [ש]פירות קסרין ודאי וכו' (ע\"כ), אמר ליה  רבי זירא (ואי) [ולאו] מפירות המותרות בקיסרין כלומר דלעיל (ירו' דמאי  פ\"א ה\"ב) דרבי התיר קסרין עם בית שאן, אמר ליה ולאו רשב\"ג קודם לרבי הוה,  אלמא משמע דכי שרא רבי אפילו ודאי שרא, ועוד דאין אנו נוהגין לעשר אפילו  מן הודאי כלל. ויש מי שתירץ דלא חייבו בחוצה לארץ אלא (בכל  מצרים) [בבל ומצרים] דשכיחי שיירתא וחוצה לארץ הקרובים לארץ, אבל שאר  חוצה לארץ פטורי וכדמפלגינן נמי גבי חלה בין סוריא וכו' שקרובים לארץ  לשאר חוצה לארץ לענין שתי חלות וכדתנן במסכת חלה (פ\"ד מ\"ח) הכי נמי  מפלגינן בתרומות ומעשרות בין הרחוקים לקרובים. ולפי זה בצרה ובית שאן  שהתירוה אף על פי שהן קרובין מאוד לארץ עד שהיה ריש לקיש סבר דבצרה היינו  בצר במדבר אפילו (לן) [הכי] לא חייבום כשאר עיירות הרחוקות, וצ\"ע  למה.",
    "<b>ואיידי דתנא מערב שבת תנא נמי מערב יום טוב.  </b>פירוש דבשבת א\"א למלול. הא (דתנן) [דתניא] בפרק מפנין  (שבת קכח, א) חבילי סאה אזוב וקורנית הכניסן לעצים וכו' (וקוטם) [ומולל]  ואוכל ובלבד שלא ימלול הרבה דברי ר' יהודה וחכמים אומרים מולל בראשי  אצבעותיו, התם לאו מולל ממש לפרוק את האוכל מן הקשים קאמר אלא מולל לרכך  בעלמא. והא דאמרינן לקמן (ביצה יג, ב) כיצד מולל ביום טוב קאמר  וכיצד מנפח בשבת קאמר ולצדדין היא אמורה, וכן דעת רבותינו  התוס'. והרב רבי משה ז\"ל כתב בפרק כ\"א מהלכות שבת (הלכה יז)  שמולל בראשי אצבעותיו וכן כתב הרי\"ף ז\"ל בהלכות שבת פרק  מפנין.",
    "<b>הא דקתני המולל מלילות מערב שבת למחר מנפח  מיד ליד ואוכל אבל לא בקנון ולא בתמחוי. </b>לאו דוקא קנון ותמחוי אלא  אפילו בשתי ידיו וכדאמרינן לקמן (ביצה יג, ב) כיצד מנפח ואסיקנא  בידו אחת ובכל כחו, אלא איידי דתנא ביום טוב ואפילו בקנון ובתמחוי תנא  גבי שבת אבל לא בקנון ולא בתמחוי.",
    "<b>לא קשיא הא רבי  הא רבי יוסי ברבי יהודה. </b>פרש\"י ז\"ל לכולי עלמא מוללין במלילות אלא  מתניתין דקתני שאינו זכאי בהרמתה ר' יוסי בר' יהודה היא (לפי) [דסבר]  שהמולל במלילות אינו חייב בתרומה,",
    "<b>דתניא הכניסן למוללן במלילות רבי  מחייב </b>כלומר אפילו באכילת עראי, שכיון שהכניסן למוללן הכנסתן לבית  היינו גרנן שאין להם גורן אחר, ורבי לית ליה מתניתין  דקתני שלא מצינו תרומה שזכאי בהרמתה,",
    "<b>ורבי יוסי פוטר </b>מלילות מן  התרומה לפי שהכתוב תלאה בגורן דכתיב ראשית דגנך הילכך כיון שאין בדעתו  לעשות מהן גורן לעולם הרי הן פטורין, ואיהו מצי למתני [הא] דקתני שלא  מצינו תרומה שזכאי בהרמתה שאף על פי שהוא רשאי למלול במלילות המולל  במלילות פטור מן המעשרות, והכי גרסינן לפי פירושו",
    "<b>ולר' יוסי בר'  יהודה נמי משכחת לה כגון שהכניס שבלין וכו'. </b>כלומר אכתי לא ניחא לי,  דאי אמרת מוללין במלילות לכולי עלמא אם כן מתניתין דקתני שהתרומה אינו  זכאי בהרמתה אפילו כר' יוסי לא תוקמה דלדידיה נמי משכחת לה שזכאי בהרמתה  כגון שהכניס שבלין לעשות מהן עיסה ואחר כך נמלך למוללן במלילות דבכי הא  מודה ר' יוסי דחייב ואפילו בארעי.",
    "<b>אלא מאי תרומה רוב תרומה.  </b>ומתניתין כולי עלמא מודו בה שרוב תרומה אינו זכאי בהרמתה.<br><b></b>ורבינו תם ז\"ל הקשה לפי' בספר הישר (שו\"ת סי' צ\"ז עיין שם) חדא  דבעל כרחך אפילו לר' יוסי הכניסן למוללן במלילות אינו פטור אלא באוכל מהן  עראי הא באוכל מהן קבע חייב, ואפילו נתן ונפח לתוך חיקו חייב (לקמן עמוד  ב) וההיא על כרחין רבי יוסי קתני לה דאי לא אמאן תרמייה, דאי לרבי אפילו  במלילות מחייב אלא ודאי ר' יוסי היא ובנפח מיהא חייב ואם כן מצינו אף  לדידיה תרומה שזכאי בהרמתה, והילכך כי אקשינן ולר' יוסי ברבי יהודה נמי  משכחת לה כשהכניסן לעשות מהן עיסה ונמלך למוללן במלילות למה ליה לאהדורי  אההיא כשהכניסן למלילות נמי משכחת לה כשנפח ונתן [לתוך] חיקו,  ועוד לרבי אמאי זכאי בהרמתה אדרבה כיון שהוטבלו מאמש ויכול להפריש מערב  יום טוב ולא הפריש אינו מפריש ביו\"ט דמאי שנא משאר תרומה שאינו זכאי  בהרמתה וגלגל עיסה מערב יום טוב שאינו מפריש חלתה בי\"ט (לעיל  ט, א). על כן פירש הוא ז\"ל בהפך, דמתניתין דקתני לא מצינו תרומה שזכאי  בהרמתה רבי היא דמחייב במלילות וכיון שכן היה לו להפריש מערב יום טוב,  וכי קא אמרינן דיכול למלול ביו\"ט וזכאי אליבא דרבי יוסי ברבי יהודה הוא  דכיון דאתמול לא הוטבלו לתרומה ומעשרות ולא היה יכול להפריש והוטבלו היום  מפריש והולך כמו גלגל עיסה ביום טוב שמפריש חלתה ביום טוב. ולהאי פרושא  לא גרסינן ולר' יוסי ברבי יהודה נמי משכחת לה וגו' אלא לרבי נמי משכחת לה  כגון שהכניס שבלין לעשות מהן עיסה ונמלך עליהן למוללן במלילות שלא הוטבלו  עד היום והוו כמו גלגל עיסה ביום טוב, ואם כן אף לדידיה נמי משכחת לה  שזכאי בהרמתה ומתניתין וברייתא כמאן.<br><b></b>אלא דקשה לי קצת דאם כן כי  קאמר רבא מעיקרא הא רבי (יהודה) הא רבי יוסי בר' יהודה אתיא (דרבה)  [דרבא] כר' יוסי בר' יהודה ודלא כמתניתין וברייתא דקתני  בתרוייהו שאינו זכאי בהרמתה, והיכי שביק מתניתין וברייתא ועביד כרבי יוסי  בר' יהודה. ואיכא למימר דכיון דלא [קיימא הכי] ולבסוף תירץ דמאי תרומה  רוב תרומה ולכ\"ע אמרה לא דייקי' בה כולי האי, ועוד דזמנין סגיאין דפסקי  אמוראי כחד מן תנאי דברייתא ושבקי מתניתין."
  ]
}