{
  "text": [
    "<b>בית שמאי אומרים אין נוטלין את  העלי לקצב עליו בשר כו', ודילמא עד כאן לא קאמרי בית שמאי התם דאיכא דקר  נעוץ אבל הכא לא. </b>דהוה ליה מוקצה, ואפילו לרב נחמן דאמר בריש פרקין  דלית להו לבית שמאי מוקצה במוקצה כי האי מודו דחמיר טפי דאדם מיחד לו  מקום (בנסר) [כמסר] הגדול (וביתד) [וכיתד] של מחרישה וכדמשמע  בריש פרק כל הכלים (שבת קכג, א ע\"ש).",
    "הכי גרסינן בספרים שלנו: <b>בית  שמאי אומרים אין מסלקין את התריסין בי\"ט וכו' ורמינהי השוחט חיה ועוף  ביום טוב וכו' בשלמא בית שמאי אבית שמאי לא קשיא התם דאיכא דקר נעוץ הכא  לא אלא בית הלל אבית הלל קשיא אמר רבי יוחנן מוחלפת השיטה. </b>ותו לא,  ויש להפך לפי גרסא זו א' מהן, ויש מי שפירש דמהפכינן הא דתריסי  חנויות משום דתנינן בבחירתא (עדיות פ\"ד מ\"ב) הא דהשוחט בקולי בית שמאי  וחומרי בית הלל וכל מה דתנינן בבחירתא דוקא. אבל רבינו תם ז\"ל  פירש דהך דהשוחט מפכינן, דאי מפכינן הך דתריסין אם כן רבה ורב יוסף  דאיירי לעיל (ביצה ז, ב) בשחוט חפור וכסה וכו' אליבא דבית שמאי איירי, ועוד  לרב יוסף דאמר כיצד אומר לו לך חפור שחוט וכסה ולא חיישינן לאימלוכי אי  לבית שמאי הא בית שמאי ודאי חיישי לאמלוכי גבי מחלוקת בבריכה ראשונה וגבי  אין מוליכין טבח וסכין אצל בהמה ואין מוליכין תבלין ומדוך אצל מדוכה  (לקמן ביצה יא, א), אבל אי מפכינן ההיא דהשוחט לא תיקשי מידי דרבה דאמר שחוט  חפור וכסה דחייש לאמלוכי אליבא דבית הלל, ואף על גב דבית הלל לא חיישי  בהני לאמלוכי משום דגבי הני הוא דליכא למיחש בהו לאמלוכי משום דהא לא  עביד איסורא לגמרי אלא משום טורח יום טוב אבל כסוי עפר אי ממליך ולא שחיט  נמצא שטלטל עפר שלא לצורך ולא דמי מוקצה דעפר למוקצה דיונים דהא  ביונים בזה ובזה אני נוטל סגי ובעפר לא סגי, ועוד דכי פריך לעיל ולכסייה  בדקר נעוץ פריך אליבא דבית שמאי דהא משמע דארישא דכוי אין שוחטין אותו  ביום טוב קאי כדכתבינן לעיל (ד\"ה הא דאקשינן) אבל אי מפכינן ההיא דהשוחט  אתי שפיר דפריך אליבא דבית הלל, ועוד דאי הא דהשוחט כדקיימא קיימא  אצטרכינן לשנויי כל הני שנויי דחיקי ועור לפני הדורסן משום דחזי למזגא  עלייהו ולקמן (ביצה יא, ב) אמר עולא דהוי טעמא משום שמחת יום טוב דהתירו סופן  משום תחלתן ונצטרך לומר דעולא דאמר ג' דברים התירו סופן משום תחלתן אליבא  דבית שמאי אמרה לשמעתיה, ועוד אי מפכינן הך דסלוק תריסין דאסרי בית הלל  נימא דבית הלל אית להו יש בנין בכלים ואלו בריש פרק כל הכלים (שבת קכב, ב)  סתם לן תנא (דגין) [דאין בנין וסתירה בכלים] וגזירה שמא יתקע כדמפרש לה  רבא וכי סתים לן תנא כבית שמאי, ולקמן נמי (כב, א) גבי זוקפין את המנורה  לית להו לבית הלל יש בנין בכלים וסתירה בכלים. ואי קשיא לך אם כן היכי  מתניא בבחירתא ההיא דהשוחט בקולי בית שמאי ובחומרי בית הלל, יש לומר דלפי  טעות דמתניתין דהכא מתניא, ותדע לך דאף לכשתמצא לומר דמפכין הך דתריסין  הוה ליה נמי למיתני הא דתריסין (סתם) [התם].<br><b></b>והרי\"ף ז\"ל כתב בהלכות שתי המשניות כצורתן בלא הפוך כלל, והוא מן התימא דהא  מקשינן להו בגמרא אהדדי ומפכינן חדא מינייהו. ויש מרבותינו  הצרפתים שפירשו מוחלפת השיטה דבית הלל ודאי החליפו שיטתן כאן  להקל בתריסין וטעמא לפי שסלוק תריסין צרכי רבים ואין רוב צבור יכולין  לעמוד בה ולכך הקילו גבי תריסין, ואם היתה סוגיתנו סובלת הפירוש הזה היה  פסק הרי\"ף ז\"ל כתקונו וגם הרב בעל העיטור ז\"ל העמיד דברי הרב בענין זה,  אלא שאין הפירוש מחוור חדא דהוה ליה לתלמודא לפרושי האי טעמא להדיא, ועוד  שאין זה כשאר מוחלפת השיטה שלמעלה ולא כשאר שיש בתלמוד.<br><b></b>אבל בספרי הגאונים ז\"ל נמצאת גירסא אחרת כאן שהן גורסין אף בזו של תריסין  ודלמא ע\"כ לא קאמרי בית הלל התם אלא משום דאין בנין בכלים ואין סתירה  בכלים אבל הכא לא, ולפי גירסא זו אין מן המשניות בחלוף וכדברי הרי\"ף ז\"ל.  אלא שהדבר צריך תלמוד עדיין דכיון דאית להו לבית הלל דאין בנין בכלים  וכדאיתא בפרקין דלקמן אמאי איצטריך רבי יוחנן לאפוכה, ועוד דהא  אמר עולא לקמן דחזרת תריסין לאו משום דאין בנין וסתירה בכלים אלא משום  שמחת יו\"ט ואף חזרתן התירו משום תחלתן. ויש לומר דרבי יוחנן סבר דלא  התירו בית הלל לסלק ולהחזיר אלא מפני שדרכן של תריסין להטלטל ואינן  נדחקים הא אלו החזיר כל צרכו חייב חטאת ואף על פי שלא תקע, ואף  על פי שלא החזיר כל צרכו כלומר שלא דחק פטור אבל אסור, ומשום הכי אסר רבי  יוחנן גופיה לטלטל מנורה של חליות כדאיתא בפרק כירה (שבת מז, ב), והלכך מסבר  סבר ר' יוחנן שכל עצמן לא התירו בית הלל בתריסי חנויות אלא משום שמחת יום  טוב ולא חשו לשמא יחזיר כל צרכו והתירו החזרה בעצמה אף על פי שהוא פטור  אבל אסור, ומשום הכי הוה קשיא ליה הרי השוחט דדכותה הוא דכיון דאינו צריך  אלא לעפרה ופטור עליה הוה להו למשרי בהו משום שמחת יום טוב ואף על גב דאי  לא משום שמחת יום טוב פטור אבל אסור ואף על גב דאי מכוין לגומא עצמה חייב  חטאת, והיינו דמהפך לה להא דתריסין, אבל אנן דקיימא לן דאין בנין בכלים  ואין סתירה בכלים ובתריסין שיש להו ציר באמצע פליגי (לקמן ביצה יא, ב) ואף הן  אינן נדחקים לעולם ורפויין הן הלכך אפילו בשבת שרי (לחלק) [לסלק], ואף  להחזיר נמי מדינא שרי דקיימא לן כרשב\"ג דאמר התם בשלהי פרק כירה דאם היה  רפוי מותר ואפילו לבית שמאי אלא שגזרו אטו מן הצד ומן  הצד נמי לבית הלל אינו אסור אלא משום שמא יתקע, הלכך משום שמחת יום טוב  לא גזרינן גזירה לגזירה בכהאי גוונא דלא מוכחא מילתא דעבר אשבות דיום  טוב, והכי נמי אמרינן (יא, ב) בעור לפני הדורסין כיון דחזי למזגא עלייהו  ולא מוכחא מלתא דעבד ליה שבות דשרו בית הלל משום שמחת יו\"ט ואף על גב  דהיכא דליכא משום שמחת יום טוב כגון דערב יום טוב (יא, ב) ותריסין דבתים  גזרינן, והלכך קמו להו תרתין מתניתין בלי הפוך כלל, כך תירץ הרמב\"ן.<br><b></b>אלא שקשה לי עדיין קצת דהא אמרינן התם בכירה (שבת מ\"ז, ב) גבי  מלבנות המטה וכרעות המטה וסיפי המטה ולווחין של סקיבס רשב\"ג אמר [אם] היה  רפוי מותר כלומר ואפילו בשבת ואפילו לכתחילה, וקיימא לן כרשב\"ג וכדאמרינן  התם בי רב (חמי) [חמא] הואי מטה גללניתא דהוה (מחדד) [מהדר] לה ביומא טבא  אמר ליה ההוא מדרבנן לרבא מאי דעתך בנין מן הצד הוא נהי דאיסור דאורייתא  ליכא איסורא דרבנן מיהא איכא אמר ליה אנן כרשב\"ג סבירא לן דאמר אם היה  רפוי מותר, וא\"כ תריסי חנויות אם רפויין הן אף לכתחלה יהא מותר ולמה לא  התירו אלא משום תחלתן, ושמא לא התיר רשב\"ג אלא ברפוין ממש הא ברפוין  ואינן רפוין והחזיר כל צרכו פטור אבל אסור, וכן כתב שם מורי הרב רבינו  יונה ז\"ל.<br><b></b>והלכך תריסי חנויות שאינן רפוין לגמרי בשיש להם ציר  מן הצד אסור אפילו לבית הלל ואפילו לא החזיר כל צרכו גזירה שמא יתקע  (ויחזור) [ויחזיר] כל צרכו, וכשאין להם ציר מן הצד אי לאו משום שמחת יום  טוב אסור כתריסין דבתים אבל משום שמחת יום טוב כיון דאפילו אותן שיש להם  ציר מן הצד אין אסורין אלא גזירה שמא יתקע מותר כדברי רבינו ז\"ל.<br><b></b>ועכשיו עם דברי הרי\"ף ז\"ל נתיישב מה ששנו ההיא דהשוחט בבחירתא  בקולי בית שמאי וחומרי בית הלל ולא שנו הא דתריסין דמחומרי בית שמאי  וקולי בית הלל היא. ומה שהקשו בתוספות מדשקלו וטרו רבה ורב יוסף  בההיא דהשוחט מסתברא לי שאינה קושיא, דהא לתרוצי למתניתין דהשוחט דמשמע  דיעבד עם סיפא דמתניתין דמשמע אפילו לכתחלה אתי ולתרוצי לישנא דמתניתין  אתי'.<br><b></b>והרמב\"ן ז\"ל תירץ דאפשר לפרש דמפלוגתא דרבה ורב יוסף  אליבא דבית שמאי (לעיל ביצה ז, ב) נפקא לן לבית הלל דלרבה דסבר שלא התירו בית  שמאי לחפור אלא לאחר ששחט ב\"ה לא התירו כלל, אבל לרב יוסף דאמר דבית שמאי  התירו לחפור קודם שחיטה אף בית הלל לא אסרו אלא בענין זה הא (לא) [אילו]  היה עפר למטה שוחט הוא ואינו נמנע דבשעת שחיטה שפיר קא שחיט ולא מידי עבד  ולאחר ששחט חופר הוא בדקר נעוץ דהוה ליה דיעבד ומודים בית הלל שאם שחט  שיחפור בדקר ויכסה, וכן נראה מדברי ר\"ח ז\"ל שכך כתב וקיימא לן  כבית הלל דאמרי לא ישחוט אלא אם כן היה עפר מוכן וכרבה. ומה  שהקשו מאי טעמא דרב יוסף דלא חייש לאמלוכי דהא בית שמאי חיישי לעולם  לאמלוכי, לא קשיא דשאני התם דכיון דסמוך לחפירה שחיט לא חיישינן במקום  דאיכא שמחת יום טוב וכדאמר רב יוסף (לעיל שם עי\"ש) ואנא אמינא הא עדיפא  דאי לא אתי לאימנועי משמחת יום טוב דמשמע דאיכא למיחש לאמלוכי אלא  (אשרי') [דשרינן] ליה. והא דאקשינן נמי ולכסיה בדקר נעוץ הכי קאמר הא  מתניתין דכוי כמאן לכולי עלמא שרי לכסויי או בדקר נעוץ לבית שמאי או באפר  כירה לבית הלל, ועוד דמאידכר להו במתניתין קא מקשינן מינייהו הכי. והא  דאמר עולא בעור לפני הדורסן משום דהתירו סופן משום תחלתן והכא אמרינן  משום דחזי למזגא עליה, ה\"ט דאי לאו דחזי למזגא עליה לא שרי ליה משום שמחת  יום טוב אבל השתא דחזי למזגא עליה שרי סופן משום תחלתן, ודעולא לא פליג  אמאי דפרקינן הכא ואוקימנא משום דחזי למזגא עליה, ותדע לך מדאקשינן עליה  פשיטא ואי אתיא דלא כאוקימתא דהכא מאי פשיטא הא ודאי צריכא טובא.",
    "גמרא: <b>רבא אמר לעולם למפרע. </b>כלומר דבית הלל אית להו ברירה ולטהר  הפתחים למפרע קאמר. ואם תאמר כולן טמאין היכי משכחת לה, [דהא] כשנפתח אחד  מהן והוציאו דרך שם כולן טהורין, יש לומר כשנשרף המת בתוך הבית או  שנתעכל, ואי נמי כשלא הוציאוהו דרך הפתחים הישנים אלא שפתחו בו פתח חדש  והוציאוהו דבהכי לא שייך ברירה.",
    "<b>דילמא מטלטל ושביק  מטלטל ושביק. </b>והלכך לא סגי באומר מזה אני נוטל עד שיגמור בדעתו מערב  יום טוב איזהו [ויאמר זה] וזה אני נוטל. ומסתברא (דב\"ש) [דכ\"ש]  במכין את כולן ואומר כולן יהיו מוכנים לי למה שאני צריך מהם שפיר דמי  דהוה להו כאווזין ותרנגולין, אבל בתוספות אמרו שאי זימן כל יוני  השובך לזוג אחד שהוא צריך אין הכנה זו חשובה הכנה ולא יטול אפילו אחד  מהן. ומכל מקום אם זימן את כולם (אם) [שאם] יצטרך את כולם יקח  ואם יצטרך לזוג אחד מהם לבד יקח הרשות בידו."
  ]
}