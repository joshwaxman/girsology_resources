{
  "text": [
    "מתני': <b>מעשה ובאו ושאלו את  ר' טרפון עליה ועל החלה שנטמאת ונכנס לבית המדרש ושאל ואמרו לו לא יזיזנה  ממקומה. </b>ואם תאמר חלה שנטמאת אמאי לא והא תרומה טמאה בשריפה וקיימא  לן כבית הלל דאמרי (לעיל ביצה יב, ב) מתוך שהותרה הבערה לצורך הותרה נמי שלא  לצורך, ולא עוד אלא דשריפה זו לצורך אוכל נפש ממש הויא דהא אפשר  להסיקה תחת תבשילו, כך הקשו בתוס'. ואם תרומה זו פירות שאינן עומדים  לשריפה הן כפת ועיסה וחטה ושעורים איני רואה בזה קושיא דלא אמרו מתוך  שהותרה הבערה לצורך וכו' אלא בדברים הראויים לשריפה אלא שאין ההבערה בהם  עכשיו לצורך כעושה מדורה להתחמם כנגדה, אבל מה שאינו עומד לשריפה  אפילו לטלטלו אסור ואפילו להבערה שיש בה צורך. ומיהא בשמן תרומה יש  להקשות כן שהרי מדליקה על שלחנו. ובתוספות תירצו דגזרינן היכא  דנהנה ממנה בשעת שריפה אטו היכא שאינו נהנה ממנה דאז אסור מן התורה, וכמה  פעמים שלא יהנה ממנה ואז דומה לשריפת קדשים, וזה נראה לי דחוק.  ורש\"י ז\"ל פירש כאן דגזירת הכתוב הוא דאין שורפין קדשים ביו\"ט, וכבר  כתבתי בשבת פרק במה מדליקין גבי אין מדליקין בשמן שריפה בי\"ט (כד, ב)  דשריפת קדשים מצוה היא וכיון שכן הויא לה מלאכה דעל כרחו צריך לשריפתה  ולפיכך אסור, ושם אמרו בירושלמי (שבת פ\"ב ה\"א) דלמאן דאמר אין ביעור חמץ  אלא שריפה אסור להצית האש במדורת חמץ, ושם כתבתיה בארוכה וזה עיקר.<br><b></b>ומה שכתב כאן רש\"י ז\"ל ובהסקה או לתתה לכלבו דאין מבערין קדשים  ביו\"ט דמשמע מדברי רבינו ז\"ל דתרומה טמאה יכול להריצה בחול לכלבו, הקשו  עליו בתוס' דביעור תרומה טמאה הראויה לשריפה אינה אלא בשריפה כדתנן בשלהי  תמורה (לג, ב) ותנן כל הנשרפין לא יקברו, והא דאמרינן בפרק כל  שעה גמרא האוכל תרומת חמץ בפסח (פסחים לב, א) אף זו יש לו בה היתר  הסקה שאם רצה מריצה לפני כלבו בתרומת חמץ בפסח דוקא אמרו ולא בתרומה  טמאה.",
    "<b>תרגמה זעירי בבהמת קדשים. </b>ואם תאמר אם כן פשיטא  דלמאי חזיא, יש לומר דסלקא דעתך אמינא דמשום בזיון קדשים יטלטלנה  ויצניענה במקום המוצנע קא משמע לן.",
    "<b>מה חלה דקדשים אף  בהמה דקדשים הא דחולין שריא. </b>כלומר ואפילו בריאה. ואם תאמר ומאי שנא  מגרוגרות וצמוקים דמודה בהו אפילו ר' שמעון (לקמן ביצה מ, א) דהכא (ד)אין אדם  מצפה אימתי תמות בהמתו הבריאה [וכמו כוס] וקערה ועששית נמי דמודה בהו ר'  שמעון (שבת מד, א), יש לומר דהנך שאני דדחי להו בידים.",
    "<b>הכא במאי עסקינן במסוכנת. </b>כלומר מתניתין ר' שמעון היא ובבהמת  קדשים מסוכנת הא מסוכנת דחולין שריא, ומיהו להאי אוקמתא [מתני'] דלא כר'  יהודה דאי לר' יהודה אפילו מסוכנת דחולין אסירא כדקתני (שבת קנו, ב)  ר' יהודה אומר אם לא היתה נבלה מערב י\"ט לא יזיזנה ממקומה דוקא נבלה הא  [חיה] אפילו מסוכנת לא, ולר' יהודה כל שאינה מוכנת ממש בין השמשות  להאכילה באותה שעה לכלבים אית ליה לר' יהודה דמגו דאיתקצאי לבין השמשות  איתקצאי לכולי יומא, והילכך לדידן דקיימא לן כר' יהודה ביו\"ט מתניתין לא  מוקמינן לה בקדשים דנשמע מינה דדכותה בחולין שריא, אלא מתניתין אפילו  בחולין היא ודלא כר' שמעון וסתמא כר' יהודה. והתימא מן הרי\"ף שכתב  דמתניתין בבהמת קדשים כזעירי ובמסוכנת דחולין שריא, וזה תימא שהוא ז\"ל  פסק (בסוף מכילתין) ביו\"ט כר' יהודה וקשיא דידיה אדידיה דהא זעירי לא  פירשה בבהמת קדשים אלא לאוקומי מתניתין כר' שמעון. ויש לומר שהרב ז\"ל  סבור דזעירי לאוקומי ככולי עלמא אתי ולומר דלכולי עלמא אם היתה מסוכנת  מוכנת היא, דאפילו לר' יהודה דעתיה [עליה] וכאלו נתנבלה מערב יו\"ט חשבינן  לה והילכך דקדשים דוקא לא יזיזנה ממקומה הא דחולין שריא, ועד כאן לא  פליגי ר' יהודה ור' שמעון למר בר (רב יוסף) [אמימר] אלא בחולה הא בבריאה  אפילו ר\"ש מודה שאסורה ובמסוכנת אפילו ר' יהודה מודה דשריא והילכך כי  אוקמינן למתניתין בבהמת קדשים מסוכנת אתיא ככולי עלמא, ויש ספרים דגרסינן  בהדיא במסוכנת ודכולי עלמא והא דייק כדברי הרב ז\"ל. והשתא נמי  אתי שפיר דיוקא דמתניתין דקתני דומיא דחלה, ועוד דאפילו לזעירי האי סתמא  לא אתיא דלא כר' יהודה ולא תיקשי לרב נחמן דאמר בריש מכילתין דביו\"ט סתם  לן תנא כר' יהודה. ועוד יש לומר קצת ראיה מה שכתוב בגרסת הספרים כדר'  זעירי נמי דקתני דומיא דחלה שמע מינה ורב (נמי) [מקומות] שנמצא בתלמוד  דמסיק שמע מינה כן היא מסקנא דמילתא בקושטא, ואף על פי שיש במקומות דלא  קאי וחדא מנייהו בפרק המוכר את הספינה (ב\"ב פד, א) גבי מוכר לו שוה [שש  בחמש] והוזלו ועמדו על שלש.",
    "מתני': <b>אין נמנין על הבהמה לכתחלה  בי\"ט. </b>פירשו בגמרא דאין פוסקים דמים על הבהמה, ואיכא למידק דאם כן  פשיטא דמקח וממכר הוא ואסור כדכתיב בספר עזרא, ועוד אמאי קאמר בגמרא תניא  נמי הכי לא יאמר אדם לחברו הריני עמך בסלע דהא נמי מתניתין היא הכא בסמוך  (כח, ב) לא יאמר אדם לחבירו שקול לי בדינר בשר, תירצו בתוס' דפסיקת מעות  על הבהמה אין דומה גמור [למו\"מ] אלא דומה קצת להריני עמך לשליש ולרביע,  וקא משמע לן במתניתין דאפילו הכי אסור והיינו דקא מייתי עלה ברייתא  דהריני עמך בסלע דאינו מקח וממכר גמור ואפילו הכי אסור. אלא דאכתי תמיה  לי למה לן למתני במתניתין (לקמן ביצה כח, ב) לא יאמר אדם לחבירו שקול לי בדינר  בשר דמקח וממכר גמור הוא זה ואסור, ונראה דמשום סיפא נקטה דקתני אבל שוחט  ומחלק ביניהם אף על פי שנותן לו באומד בשוה דינר.<br><b></b>ירושלמי  (ה\"ו): אין נמנין הא להוסיף מוסיפין היו ה' נעשין  עשרה.",
    "מתני': <b>שוחט ומחלק ביניהם. </b>ודוקא  שלא יפייסו ביניהם דאסור להפיס ביו\"ט כבשבת (עיין במתניתין שבת קמח, ב)  וכן כתב הרמב\"ן ז\"ל (פ\"ד ה\"כ)."
  ]
}