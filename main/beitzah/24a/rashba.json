{
  "text": [
    "נראה שרש\"י ז\"ל גריס: <b>היכי  דמי ביבר קטן כל דמטי ליה בחד שחיא. </b>(ב\"ח) [בפ\"א] , שהוא  זכרונו לברכה פירש כל ששוחה עליו לתופסו ואינו יכול להשמט ממנו, ואינו  מחוור דביבר זה קטן מבית וזה פשיטא דצדין. וגרסת הספרים שלנו כל דרהיט  ומטי ליה בחד שחיא, ופירש רבינו שמואל כל שמגיעו בריצה אחת ואינו צריך  לפוש בינתים.",
    "הא דבעינן <b>היכי דמי מחוסר צידה ואמר רב יוסף אמר  רב יהודה אמר שמואל כל שאומר הבא מצודה ונצודנו. </b>[קשיא] מאי קא  מיבעיא ליה דהא אסיק רב אשי לעיל דכל דלא מטי ליה בחד שיחיא מחוסר צידה  ואסור, וליכא למימר דהא דשמואל פליגא אדרב אשי דא\"כ בתר אוקמתא דרב אשי  הוה ליה לאתויי להא דשמואל ולמימר הא דרב אשי פליגא דשמואל ולא לאתויי הא  דשמואל אסיפא דכל המחוסר צידה. על כן פירש ר\"ת ז\"ל דרב אשי לא איירי אלא  בחיה אבל בעופות הא אמרינן בביבר מקורה שרי והכא פשיטא מדשמואל דאפילו  במקורה כל שאומרין הבא מצודה ונצודנו אסור, והיינו דאקשי עלה מאווזין  ותרנגולין וכולה סוגיא דעלה מיירי בעופות , והיינו נמי דבעי הכא על  מילתא דרשב\"ג היכי דמי מחוסר צידה ואלו בשבת בפרק ר' אליעזר דאורג (קו,  ב) לא בעי אמילתיה דרשב\"ג היכי דמי מחוסר צידה משום דהכא תנא עופות לענין  ביברין ואלו התם לא תנא עוף לענין ביברין. ולפי דבריו ז\"ל קיימא לן בחיה  כל שאינו מגיעו בריצה אחת אסור ואף על פי שאינו צריך למצודה ובעופות כל  שצריך למצודה. אבל מדברי הרי\"ף ז\"ל יראה דהא דשמואל פליגא אדרב  אשי, ונקטינן בגמרא הא דשמואל שהוא ז\"ל לא הזכיר בהלכות  הא דרב אשי אלא הא דשמואל, ולפי דבריו בין עוף בין חיה הכל תלוי בהבא  מצודה.",
    "הא דתניא: <b>הצד אווזין ותרנגולין ויוני הדריסאות פטור.  </b>פטור ומותר קאמר אלא משום דקתני ביוני שובך ויוני עליה חייב לפי שהיא  צידה גמורה תנא הכא פטור, ואף על גב דאמר שמואל (שבת ג, א ועיין  שם בתוס') כל פטורי דשבת פטור אבל אסור חוץ מצידת צבי וצידת נחש ומפיס  מורסא בשבת, ההוא כללי בפטורי דתנו במתניתין בלחוד הוא.",
    "גמרא: <b>חסורי מחסרא וכו'. </b>הא דעביד הכא במתני' ר' יהושע בר  (פלוגתייהו) [פלוגתיה] דרשב\"ג בהא, משום דברייתא מפרשא דר' יהושע  הוא דפליג עליה ואסר."
  ]
}