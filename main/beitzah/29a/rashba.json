{
  "text": [
    "<b>ואתא רבי יהודה למימר אם היה כלי של מדה לא ימלאנו. </b>והלכה  כחכמים דשרו. ירושלמי (ה\"ח): רבי (אליעזר) [לעזר] אמר לרבי חמא בר זעירא  מלא הדין מנא ולמחר אנן מכילן לה. ועוד אמרו (שם ה\"ט): תני אומר  אדם לחנוני תן לי כילה של תבלין שכן דרך בעל הבית לתת כילה של תבלין לתוך  עיסתו ע\"כ, אבל בגמרא נראה דאסור להזכיר לו שם מדה.",
    "<b>אמר אביי  השתא דאמר שמואל אסור ותנא דבי שמואל מותר שמואל הלכה למעשה אתא  לאשמועינן. </b>כלומר דאסור, ופרש\"י ז\"ל הלכה למעשה הבא לשאול לעשות מעשה  מורין לו לאיסור ואי חזינן איניש דעביד לא מחינן בידיה דהלכה הוא דמותר  אבל אין מורין כן ע\"כ, וכן פסקו גדולים האחרונים כשמואל הלכה  למעשה. ויש מי שפוסק כרב דשרי אפילו למעשה וכל רב ושמואל באיסורי  הלכה כרב בין לקולא בין לחומרא, וכן כתב הרב בעל הלכות גדולות ז\"ל בשם  ישיבת סורא וז\"ל: שדרו ממתיבתא דסורא דמותר דכל רב ושמואל הלכה כרב  באיסור (ותי') [וכל שכן] דקם תנא דבי שמואל כוותיה דרב והוה ליה שמואל  יחיד לגבי רבים, אבל מתיבתא דפומבדיתא שדרו לאיסור כשמואל וטעמייהו משום  דיכול למדוד מעי\"ט ולא צורך קדרה היא דנימא שמא יפחת טעמו או שמא יקדיח  תבשילו ע\"כ ולדברי הרב שפסק להתיר אפשר לשקול אדם בשר בתוך ביתו  כדברי הירושלמי שכתבתי למעלה (כח, א בד\"ה אמר ר\"י) וכדאמרו  בפירוש דרבנן נהגין כן כרבי שמעון בן גמליאל."
  ]
}