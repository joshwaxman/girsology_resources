{
  "text": [
    "גירסת רש\"י ז\"ל:  <b>כגון שנטמאו לו ב' כלים אחת בכעדשה ואחת בפחות מכעדשה ואתי לקמיה  לרבנן לשיוליה על פחות מכעדשה. </b>אבל בספרים שלנו וכן ר\"ח ז\"ל גריס:  כגון שנטמא כלי בכעדשה ואתו לקמיה דרבנן לשיולי בכעדשה מטמא או לא, וזו  גרסא נכונה דב' כלים למה לי.",
    "<b>גתו על גב כדו.  </b>פרש\"י ז\"ל שהטביל כליו לשם גתו ונמלך לעשות בהם כדו דלאו תיקון היא  ואינו צריך טבילה אחרת. ומיהו לא למימרא דאין צריך כלל אפילו מדרבנן דאם  כן פשיטא מאי קא משמע לן אלא משמע דמדרבנן מיהו צריך משום מעלה,  ואשכחן טבילה כי הא משום מעלה בפרק (חומר בקדש) [אין דורשין] (חגיגה יח,  ב) דאמרינן טבל ולא נתכוון כאלו לא טבל ואמרינן נמי התם טבל לחולין לא  הוחזק למעשר. ור\"ח ז\"ל פירש גתו וכדו שאחד מהן למעשר ואחר לתרומה,  ומחבורה לחבורה לאכול באחת תרומה ובאחרת שלמים, וקשה קצת דאם כן למה ליה  גתו וכדו דנקט לימא מגת לגת או מכד לכד, והכין איתא בירושלמי (ה\"ג) כדברי  רש\"י ז\"ל דגרסינן התם: כיצד מגב לגב רצה לעשות עיסתו על גב גתו או גתו על  גב עיסתו מטביל את כליו, כיצד מחבורה לחבורה היה אוכל עם חבורה זו ונמלך  לאכול עם חבורה אחרת טובל, ע\"כ.",
    "מתני': <b>בית שמאי אומרים  מביאין שלמים ואין סומכין עליהן. </b>פרש\"י ז\"ל משום דסמיכה שבות. פרשה  ז\"ל על דעת מי שאמר בגמרא דבית שמאי אית להו דשלמי חובה טעונין סמיכה  והכא משום שבות קאמר, וכדתניא בברייתא שלמים הבאים מחמת יום טוב  בית שמאי אומרים סומכים עליהם מערב יום טוב ושוחטן ביום טוב, וכן אמרו  בחגיגה (טז, ב) לא תהא השבות הזה קלה בעיניך שהרי סמיכה רשות ונחלקו עליה  שני גדולי הדור, אבל איכא תנאי בגמרא (כ, א) דמפרשי טעמא דבית שמאי משום  דסמיכה לית להו, דאין שלמי חובה טעונין סמיכה ולא ילפינן שלמי חובה משלמי  נדבה.",
    "<b>אבל נדרים ונדבות דברי הכל אין קרבין ביום טוב.  </b>(ובין דרשי') [כיון דדרשינן] דוקא כעין וחגותם דקבוע להם זמן."
  ]
}