{
  "text": [
    "הא ד<b>בעא הלל מרבה אם יש מוקצה לחצי שבת. </b>לא  מיבעיא ליה אלא במוקצה לאכילה אבל במוקצה לטלטל לא מיבעיא ליה דפשיטא  דאין מוקצה לחצי שבת, תדע דאם איתא לידוק ממתניתין דמוכני דמייתי לה בפרק  כירה (שבת מד, ב) דתנן מוכני שלה בזמן שהיא נשמטת אין חבור לה ואינה  נמדדת עמה ואין גוררין אותה בזמן שיש עליה מעות ודייקינן עלה בפרק כירה  (שבת מו, א) הא אין עליה מעות שריא ואתיא לאוקמה כר\"ש דלית ליה מוקצה ואף על  גב דהוי עליה מעות כל בין השמשות ודחינן אמר ר' זירא תהא משנתנו בשלא היו  עליה מעות כל בין השמשות כדי שלא לשבור דבריו של ר' יוחנן, אלמא אפילו  לר' יהודה כל שלא היו עליה מעות כל בין השמשות והיו עליה משחשכה ואחר כך  נטלו ממנה גוררין אותה אלמא אין מוקצה לחצי שבת לגבי טלטול אלא לענין  אכילה קא מיבעיא ליה, וכולה שמעתין מוכחא הכין, דלא מייתו ולא דייקי אלא  ממוקצה דאכילה.",
    "<b>אי דחזו למה להו הזמנה. </b>ואם תאמר  מאי שנא מתמרי דעיסקא (שבת יט, ב) דחזו ובעי הזמנה, יש לומר דשאני התם  דכל שעתא חזו ואפילו הכי אקצינהו לעיסקא אבל הני לא אקצינהו אלא עד  דחזו.",
    "<b>אי דלא חזו כי אזמנינהו מאי הוי. </b>ואם תאמר ומאי שנא  מסוכה רעועה דעלמא דאמרינן לקמן (ביצה ל, ב) שאם התנה עליה ונפלה ביום טוב הכל  לפני תנאו ואף על גב דכל בין השמשות לא חזיא. יש לומר דשאני התם  דמינכרא הכנתה והזמנתה דהא נפלה, מה שאין כן בגרוגרות וצמוקים דלא מינכרא  ראויות דידהו. ולענין הלכתא קיימא לן כלישנא בתרא דאמר ליה אין מוקצה  לחצי שבת דבדרבנן הולכין להקל."
  ]
}