{
  "text": [
    "<b>אלא בקשין וכדרב הונא בריה דרב יהושע האי נמטא גמדא דנרש שריא.  </b>נראה מדברי רש\"י ז\"ל דכל שהן [קשין] אפילו שוע טווי ונוז  דהוי כלאים דאורייתא שרי ואפילו בהעלאה, וכן פירש ביומא בפרק בא לו (יומא סט,  א) גבי בגדי כהונה דאמרינן התם דפרחי כהונה מקפלין אותם ומניחין מתחת  מראשיהם ופריך ותיפוק ליה משום כלאים ואוקמה רב אשי משום דקשין הן, ופירש  הוא ז\"ל שאין בהם איסור כלאים כלל אפילו לעלות עליו ללבוש. והקשה עליו  רבינו תם ז\"ל מדאמרינן בפרק קמא דערכין (ג, ב) ובמנחות פרק התכלת (מנחות מג, א)  הכל חייבין בציצית כהנים לויים וישראלים ופריך פשיטא ומשני כהנים  איצטריכא ליה סלקא דעתך אמינא הואיל ואישתרי כלאים לגבייהו לא לחייבו  בציצית קא משמע לן, אלמא אף בבגדי כהונה שייך כלאים ואף על פי שהם קשים  אלמא כל שהוא שוע טווי ונוז אפילו בקשים אסור דבר תורה בהעלאה, אבל  להציעו תחתיו שרי משום דהצעה תחתיו אינה של תורה אלא של דבריהם וכדאמרינן  לעיל בסמוך, והילכך כיון דאיכא תרתי שהן קשין ועוד דאינו מעלה אותן עליו  אלא מציעו תחתיו דליכא אסורא דאורייתא שרי דלא גזרו הצעה אלא ברכין משום  שמא תכרך נימא על בשרו. וכשאינה שוע טווי ונוז דליכא כלאים דאורייתא אלא  מדרבנן, אם קשים הם כנמטא גמדא דנרש [שרי] אפילו בהעלאה כיון דאיכא תרתי  שהן קשין ועוד שאין בהם כלאים דאורייתא.<br><b></b>סוף דבר לא העמידו דבריהם בקשין ונמטא גמדא  דנרש שרי [ש]אין בהם משום כלאים דאורייתא לפי שאינן אלא שועין. [כדתנן]  .הלבדין אסורין מפני שהן שועין, (כלאים פ\"ט מ\"ט), ונמטא היינו לבדין אלא  שהלבדים הרכים אסורים אבל גמדא דנרש שהן [קשים] מותרין לגמרי. ולפי זה  נראה הא דתנן בפ\"ט (מ\"ב) דכלאים (הבדים) [הכרים] והכסתות אין בהם משום  כלאים ובלבד שלא יהא בשרו נוגע בהן, (בדים) [כרים] וכסתות רכים הם אלא  שאינן שוע טווי ונוז וכיון שאינן עשויין להעלאה לא גזרו [שלא] להציען  תחתיו משום שמא תכרך נימא על בשרו. ומיהא מפני שהן רכין אסורין  בהעלאה ממש, ואפילו בשרו נוגע בהן אסור, וגרסינן בירושלמי גבי ההיא דכרים  הדא דתימא [בריקים] אבל מלאים אסורים כלומר מפני שהן עולין מכאן ומכאן  כשיושב עליהן, וכן הא דתנן התם (מ\"ד) תכריכי המת ומרדעת החמור אין בהם  משום כלאים מההיא טעמא נמי הוא דאין עשוין להעלאה. והא נמי דאמרינן בנדה  בפרק האשה שהיא עושה צרכיה (נדה סא, ב) בגד שאבד בו כלאים אין עושים אותו  מרדעת לחמור, [התם] שאני שמא מתוך שאין הכלאים ניכרין בו פעמים שיקרע  כסותו ויקח ממנו טלאי (ויתפרדו) [ויתפרנו] על גבי בגדו, וכדאמרינן בפרק ב  דעבודה זרה (לב, א) נודות הגוים אסירי לעשות מהן שטיחין לחמור משום שמא  יבקע נודו ויחזור [ויתפרנו] על גבי נודו, אבל משום שמא תכרך נימא על בשרו  לא דלא גזרו אלא בבגדים העשויים לעלייה, וכן פירש רבינו שמשון ז\"ל בפירוש  המשניות שלו (כלאים פ\"ט מ\"ב). ואם תאמר מפני מה לא העמידו משנתינו בכרים  וכסתות, יש לומר ההיא פשיטא ואגב אורחיה קא משמע לן הא דרב הונא  בריה דרב יהושע.",
    "<b>מותר לטלטלו מדקתני אין משלחין אותו.  </b>ודוקא לצורך גופו ולצורך מקומו כדאמרינן בהדיא בפרק אשה יוצאת (שבת  ס, ב). ואם תאמר אם כן פשיטא לטלטלו אסור אלא לצורך גופו ולצורך מקומו  לשלחו מיבעיא, יש לומר דלשלחו נמי היינו לצורך גופו שחברו שמח ונהנה  בדבר.",
    "<b>כל שנאותין בו בחול משלחין אותו ביום טוב.  </b>ואם תאמר הא איכא סנדל המסומר דנאותין בו בחול ואין משלחין אותו ביום  טוב, תירצו בתוספות דמשום גזירה החמירו בו טפי שלא לשלחו ביום  טוב.",
    "<b>ושקעה עליהם חמה. </b>פירוש בערב שבת",
    "<b>מניח ידו עליהם. </b>פרש\"י ז\"ל כדי שלא יראו, ואינו מחוור דמי נימא  פליגא אדרב דאמר כל מקום שאסרו חכמים מפני מראית העין אפילו בחדרי חדרים  אסור (לעיל ביצה ט, א), ומיהא אינו קשה כל כך דאיכא לתרוצי כדתרצינן  לעיל (שם ד\"ה תנאי) בשמעתא דאין מוליכין את הסולם. ובתוס' תירצו כדי שיהא  זכור כשיגיע לביתו ויחלוץ."
  ]
}