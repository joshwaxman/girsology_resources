{
  "text": [
    "<b>אמר להו מקח טעות הוא. </b>כלומר: דאינו כיפות  ונמצאו רעות אלא כמין (א') [אחר] הוא.",
    "<b>פשיטא. </b>תמיה לי מאי פשיטא וכי מקשינן פשיטא גבי מעשה. ומשמע דהכי  פירושו פשיטא ומאי הוה סלקא דעתיה דמוכר דאזיל בהדיה לבי דינא, ופרקינן  דקסבר דסתם מאן דאמר ביעי דפחיא למאן איכא למימר דלאכילה קא בעי  להו, וקא משמע לן ר' אמי. אלא דלישנא  דמהו דתימא וקא משמע לן אינו מתיישב שפיר להאי פירושא.",
    "<b>גופא השוחט את התרנגולת ומצא בה ביצים גמורות  מותרות לאכלן בחלב רבי יעקב אומר  אם היו מעורות בגידין אסורות. </b>משמע דתנא קמא אף מעורות בגידין שרא  וגמורות דקאמר שנגמר חלבון וחלמון שבה ונבדל החלבון מן  החלמון, ומדאמרינן מאן תנא מן השלל של  ביצים טהור דלא כר' יעקב דקס\"ד שלל היינו הביצים שהן מעורות בגידין  ושנגמרו כבר ולת\"ק דר' יעקב אתי שפיר דנפקי להו מתורת בשר אבל לר' יעקב  עדיין בשר נינהו, ואשכול היינו אותן שהן קטנות עדיין שלא נגמרו ואין בהם  אלא חלמון לבד, וללישנא בתרא דאמר מאן תנא אשכול של ביצים טמא ר' יעקב  היא אשכול הוא אותן שתלויין בה באשכול כלומר שנגמרו אלא שמעורות בגידין,  ושלל הן שאינן מעורות בגידין כלל אלא שאין קליפתן החיצונה מתקשת  עדיין. והא דאקשי ליה אביי וממאי דמן  אשכול מהנך דתליא באשכול דילמא מאשכול גופיה הוא הדין דהוה מצי למימר  דילמא מהנך קטנים דעדיין לא נגמרו דהנהו לכולי עלמא כבשר נינהו, אלא משום  דבעי לאשמועינן דאפילו אשכול גופיה טמא אף על גב דאיכא אינשי דלא אכלי  ליה וזה החידוש לא היה משמיענו בביצים קטנים שלא נגמרו.<br><b></b>ולענין פסק הלכה מסתברא דהלכה כת\"ק דר' יעקב  דרבים נינהו ואפילו מעורות בגידין  כל שיש לה חלבון וחלמון, ואע\"ג דלישנא בתרא ברייתא דאשכול של ביצים אתיא  כר' יעקב אפי' הכי לישנא קמא דייק טפי דאלו לישנא בתרא קא דחי ליה אביי  וכיון דלישנא קמא לא אידחי ולא איפריך ולית ביה קושיא ולישנא בתרא אקשי  עליה אביי (ו)לישנא קמא טפי דייק, ועוד דבשל סופרים הלך אחר המיקל ובשר  עוף בחלב דרבנן דלית ליה חלב אם (חולין קיג, א).",
    "הא דדחי אביי: <b>ממאי דילמא  עד כאן לא קאמר ר' יעקב התם אלא לענין אסורא. </b>כלומר: ומשום גזרת  קטנים שלא נגמרו דעדיין בשר נינהו. קשיא לי דשאינן גמורות עצמן דרבנן  נינהו דבשר עוף אינו דבר תורה לפי שאין לו חלב אם אלא גזרה אטו בשר בהמה,  והיא גופא גזרה ואנן ניקום וניגזור גזרה לגזרה דאביי לית ליה גזירה  לגזירה כדאיתא בריש פרקין (ביצה ג, א). ויש לומר דכולה חדא גזירה היא."
  ]
}