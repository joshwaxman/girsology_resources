{
  "text": [
    "<b>אמר מר זוטרא לא (שאני) [שנו] אלא דאשתהי אבל לא אשתהי משהינן  ליה. </b>יש מפרשים דאכולה מילתא קאי בין  למת ביום טוב ראשון בין למת ביום טוב שני. ופירוש אשתהי, בין שנשתהא בין  שעתיד להשתהות כגון יום טוב שהשבת סמוכה לה בין מלפניה בין מלאחריה. ורב  אשי אמר אף על גב דלא משתהי לא משהינן ליה, פירשו משם רש\"י ז\"ל דאמת ביום  טוב שני בלחוד קאי משום דיום טוב שני  כחול שויוה רבנן לגבי מת ואפילו ביום טוב שני של (גליות) [ר\"ה], אבל ביום  טוב ראשון דאורייתא לא יתעסקו בו אפילו עממים אלא דוקא בדאשתהי או משום  דמשתהי, ולמדה הרב ז\"ל מההיא דאמרינן בשבת (קלט, א) פרק ר' אליעזר דתולין  הוה עובדא בכנישתא דמעון ביום טוב הסמוך לשבת בין מלפניה בין מלאחריה  ושלחו קמיה ר' יוחנן ואמר להו יתעסקו בו עממים, אלמא דוקא בשהיתה יום טוב  סמוך לשבת בין מלאחריה בין מלפניה הוא דשרי להו הא לאו הכי לא.<br><b></b>ויש מפרשים דהא [ד]מר זוטרא לא קאי  אלא אמת ביום טוב שני, ותדע לך דודאי רב אשי אכולה מילתא דמר זוטרא קאי  דאם איתא דמר זוטרא איירי בין ביו\"ט ראשון בין ביו\"ט שני ורב אשי לא פליג  [אלא] ביום טוב שני הכי הוי ליה למימר רב אשי אמר בי\"ט שני אף על גב דלא  אשתהי, [אלא] מוכח דודאי דמר זוטרא נמי לא אמר אלא כשמת בי\"ט [שני] כדי  שלא יתעסקו ישראל עצמו במלאכה בי\"ט שני דרבנן אבל בי\"ט ראשון דליכא אלא  שבות דאמירה לגוי כבוד המת מישרא שרי אע\"ג דלא אשתהי, ואף על גב דמאן  דאמר התם בפרק תולין ביו\"ט הסמוך לשבת בין מלפניה בין מלאחריה מספק ליה  דילמא משום הא שרי ליה ר' יוחנן אבל אנן  (הודאה דרבה) [אודאה דרבא] אשי נקיטינן וכיון דביו\"ט [שני] שרינן אפילו  עסקי ביה ישראל כל שכן בראשון שהמלאכה נעשית על ידי עממין, וכן עמא  דבר.",
    "<b>אפילו למיגז ליה גלימא  ולמיגז ליה אסא. </b>פירוש: אפילו מן המחובר דהיא מלאכה  גמורה. והא דתנן בפרק קמא דמועד קטן (ח,  ב) אין חופרין כוכין במועד וכל שכן ביום טוב עצמו ההיא ליקבר בו בחול היא  וכמו שכתב שם הרי\"ף ז\"ל בהלכות, ואי נמי אפילו ליקבר במועד התם היינו  דוקא בכוכין לפי שיש בהם טורח אומנות הרבה שהוא חופר הכוך בסלע וכן פירש  הראב\"ד ז\"ל שם. והא דתנן התם וארון עם  המת בחצר ורבי יהודה אוסר אלא אם כן היו לו נסרים המנוסרין מערב יום טוב,  ההיא נמי באדם שאינו מפורסם הוא הא באדם מפורסם מותר וכדאיתא בירושלמי  וכתבו הרב ז\"ל בהלכות, ועכשיו כיון שאין אדם חופר כוכין ולא קברות אלא  לצורך שעה הכל כאדם מפורסם ואפילו כוכין מותרין לדברי הרב ז\"ל, ולדברי  הראב\"ד ז\"ל הכל מותר חוץ מכוכין דהכל יודעין דלצורך מת דביומו הוא שרינן,  מכל מקום ארון עץ ממש כהללו שעושין לעתים לקבור אותו עם המת שלא בחצר עם  המת אסור אלא אם כן הוא אדם מפורסם כאותה שאמרו בירושלמי. ואפשר דעכשיו  דעומדים אנשים בשכונה והכל מרגישין בשיש שם מת הכל כאדם מפורסם ושרי  אפילו שלא בחצר המת, כך נראה לי.",
    "<b>רב אמר אסור מוקצה הוא. </b>וכבר כתבתי למעלה (ד, ב ד\"ה ואתמול)  דכיון שהוא אסור ביומו משום מוקצה גם בשבת הסמוכה לו מאחריו אסור משום  הכנה, אבל עגל שנולד ביום טוב כיון דביומו מותר אף בשבת שלאחריו מותר  דאין כאן הכנה לשבת אלא ליו\"ט עצמו ואם הותיר הותיר לשבת.",
    "<b>ושמואל ואיתימא ר' יוחנן אמר מותר הואיל ומכין עצמו לשחיטה. </b>ואם  תאמר לימא משום דלית להו מוקצה [ד]שמואל ור' יוחנן תרוייהו פסקו הלכה כר'  שמעון בפרק בתרא דשבת (קנו, ב) וכיון דלית להו מוקצה למה לי שיתיר עצמו  בשחיטה בלאו הכי שרי וכמוכן הוא, יש לומר דכולהו אית להו דרב נחמן דאמר  בריש מכילתין (ב, א) דיש מוקצה ליו\"ט הואיל וסתם לן תנא ביום טוב כר'  יהודה. ואם תאמר והא פסק ר' יוחנן התם כר' שמעון [ו]אקשינן עליה ומי אמר  ר' יוחנן הכי והא אמר ר' יוחנן הלכה כסתם משנה ותנן אין מבקעין עצים לא  מן הקורות ולא מן הקורה שנשברה ביו\"ט ואם איתא מאי קושיא הא ר' יוחנן לא  פסק כר\"ש אלא בשבת אבל לא ביו\"ט, יש לומר דההיא סוגיא אתיא כמאן דאמר לה  להא משמיה דשמואל ולמאן דאמר לה משמיה דר' יוחנן  ליתא. אבל בתוס' (ד\"ה דילמא) תירצו  קושיין דהכא דכולי עלמא מוקצה כי האי אית להו דהא אפרוח בקליפתו לא חזי  למידי והוה ליה כגרוגרות וצמוקין (עיין לקמן ביצה מ, ב), ומשום חסרון כיס נמי  אית ביה (בנסר) [כמסר] הגדול ויתד של מחרישה דכו\"ע מודו  ביה (כן איתא בשבת קנז, א) ובאפרוח נמי  בעודו בקליפתו כו\"ע חיישי ליה כי היכי דלא ליפסד, והלכך אי לאו דמתיר  עצמו בשחיטה אסור. ואפרוח שנולד אינו דומה לא לפירות הנושרין ולא למשקין  שזבו, דבעלי חיים נינהו ולא טעי בהו והלכך לא גזרינן בהו משום הנך  גזירות.",
    "<b>עגל שנולד ביום טוב  מותר הואיל ומתיר עצמו בשחיטה. </b>ואם תאמר אם כן אף מדבריות (לקמן מ,  א) נתיר הואיל ומתירין עצמן עכשיו בשחיטה, לא היא דהנהו היה להם אותו  היתר אלא שלא היה היתר בישוב וצבי שניצוד ביום טוב [כמו] כן אבל זה עכשיו  הוא שבא להם היתר זה. ומיהו מצאתי בירושלמי (ריש פ\"ק) שדמו אותה למדבריות  ולצביה, דגרסינן התם עגל שנולד ביום טוב [מותר] שמתיר עצמו בשחיטה ר'  זירא בעי מעתה מדבריות תהא מותרת הואיל ומתרת עצמו בשחיטה צביה תהא מותרת  שהיא מתרת עצמה בשחיטה.",
    "ירושלמי (שם): <b>עגל שנולד מן הטריפה  ביום טוב מותר נעשה כדבר מוכן טמון בדבר  שאינו מוכן.נימא  הואיל ומוכן אגב אמו לכלבים. </b>פירוש: להאכילו לכלבים חי, אבל לא  לשחטו וליתנו לכלבים דהא כתיב לכם  ודרשינן מניה (לקמן ביצה כ, ב) לכם ולא לעכו\"ם לכם ולא לכלבים. וקשיא לי מאי  קאמר הואיל ומוכן אגב אמו לכלבים דאם איתא אף אפרוח נמי מוכן לכלבים,  וליתא דטריפה לכלבים קיימא אבל אפרוח דחזי לאדם לא מפיק ליה מהכנת אדם  ומפיק ליה לכלבים.",
    "<b>והואיל ומוכן אגב אמו לכלבים. </b>ואם תאמר  לימא הואיל ומוכן במעי אמו דאי בעי  מושיט ידיה במעי אמו ושחיט ליה, דהא קיימא לן בפרק בהמה המקשה (חולין עג,  א. עה, א) הושיט ידו במעי פרה ושחט בה בן ט' חי כשר והוא הדין למעי טריפה  כדאסיקנא התם דארבעה סימנים אכשר ביה רחמנא. ויש לומר דמילתא דלא שכיחא  היא  ולאו הכנה היא, ואי נמי לא ניחא ליה למנקט מילתא דלא  שכיחא.<br><b></b>הא דאמרינן דעגל שנולד  ביום טוב [מותר] דוקא בדקים ליה שכלו לו חדשיו, הא לאו הכי אפילו בחול  אסור כל שמונה דכל שלא שהה בבהמה שמנה ימים הרי זה  נפל.<br><b></b>וקשיא לי ומאי שנא עגל  מביצה, שאף בעגל יהא אסור בנולד ביום טוב של אחר השבת משום הכנה דאמש  נגמר, ואפילו ביום טוב גרידא ניגזור כדגזרינן בביצה וכמאן דאמר (בכורות  כ, ב) שאין הבהמה יולדת למקוטעין. ויש  לומר דהכא כמאן דאמר יולדת למקוטעין, וכן מצאתי בירושלמי (ביצה פ\"ק הי\"א)  דגרסינן התם אמר רבא אתיא כמאן דאמר הבהמה יולדת לחדשים מקוטעין ברם כמאן  דאמר הבהמה יולדת לחדשים ומסויימי' באין, בתמיה כלומר יש לך להתיר בכיוצא  בזה, ופריק הגע עצמך שסיים אימת יעלה עלה זכר ע\"כ בירושלמי, מ\"מ בירושלמי  לא בא מחמת מה שהקשיתי אלא מחמת איסור  נפל, אבל מתוך כך אני למד לדידן להתירו  ביו\"ט שלאחר השבת כמאן דאמר יולדת למקוטעין.",
    "<b>מתקיף ליה אביי  השתא מוכן לאדם לא הוי מוכן לכלבים דתנן מחתכין את הדלועין לפני הבהמה  ואת הנבלה לפני הכלבים וכו'. </b>ואם תאמר והא לאביי מנא ליה דלמא משום  מוקצה, ותדע לך דהא מתניתין על כרחין בשבת מתניא וכדתנן אבל לא היתה נבלה  מערב שבת לא יזיזוה ממקומה, ואמרינן נמי לעיל בריש פרקין גבי שבת דסתם לן  תנא כר' שמעון דתנן מחתכין את הדלועין כו' אלמא בשבת מיתניא ובשבת מאי  מוכן לאדם איכא אדרבה אף לאדם אינו מוכן דהא [אי] אפשר לשוחטה בשבת. ויש  מי שתירץ דכל שהיא מוכנת ועומדת לאכילה  מערב שבת אף על פי שקפץ עליה איסור שבת בעל כרחו של מכין אם בא לה שעת  הכושר שלא בעבירה הרי היא בהכנתה, הלכך אלו היה מה שמוכן לאדם מוכן  לכלבים כשנתנבלה זו הרי בא לה שעת הכושר שלא באיסור שבת ועדיין הכנה  במקומה עומדת, אלא דמוכן לאדם לא הוי מוכן לכלבים. ורבנו תם ז\"ל תירץ  דלישנא קא דייק מדקתני לפי שאינה מן המוכן, דמשמע דאפילו אינו אסור מטעם  מוקצה וכגון שנתנבלה ביו\"ט או  בשבת ואית ליה חולה בתוך ביתו אפילו הכי אסירא דמוכן לאדם לא הוי מוכן  לכלבים. ואם תאמר והא אורחא דתלמודא הוא דתני הכין, דתנן בפרק כירה (שבת מב,  ב) אין נותנין כלי תחת הנר לקבל (ניצוצות) [שמן] ואין נאותין ממנו לפי  שאינו מן המוכן, והתם בשבת דוקא ולא ביו\"ט. יש לומר דמשום דאין נאותין  הימנו לא פירש הטעם למה לפיכך הוצרך לפרש שאינו מן המוכן אבל הכא כיון  דתנא אם לא היתה נבלה מערב שבת הא פריש שפיר דמשום מוקצה הוא למה ליה  למיתני לפי שאינו מן המוכן. ובפרק קמא  דחולין (טו, א) גמרא השוחט בשבת (ד\"ה אבל) כתבתי בו יותר  בס\"ד."
  ]
}