{
  "text": [
    "<b>אמר ליה כנהרדעי סבירא לי דאמרי אף בביצה. </b>ומיהא אנן לא  קיימא לן כנהרדעי אלא כרבא וכרב אשי דהוה בתרא דקאי כוותיה כדמשמע הכא,  ובריש פירקין קמא (ו, א) אמרינן בפירוש שמיע לי מיניה דמר דלא סבירא ליה  כנהרדעא. ומיהו מהא (דאמרי') [דאמימר] שמעינן לדידן ליו\"ט שני של גליות  דשרי ולא גזרינן ביה משום שחיקת סממנים וכן כתב הרי\"ף ז\"ל  בהלכות, ואין דעת בעלי התוספות ז\"ל כן.",
    "<b>אם אמרו  בזריזין. </b>מהא שמעינן דאסור לעשות פת עבה טפח בפסח, ולא  אתפרש בגמרא עד כמה שרי, וכל דעביד להו רקיקין שפיר דמי.",
    "<b>ואמאי קרי ליה עבה משום דנפישא בלישה. </b>פירש רש״י ז״ל דפליגי  בפלוגתא דתנא קמא (ורשב״ג) [ורשב״א] בריש פרקין (ביצה י״ז, א) בית שמאי כתנא  קמא דאסר למלאות את התנור פת כיון שהוא לצורך חול ובית הלל כרשב״א. והקשו  בתוספות דאם כן הוה ליה לאתויי לעיל הך פלוגתא דבית שמאי ובית  הלל. והם ז״ל פירשו דפת מרובה היינו פת גדולה דנפישא בלישה אלא  שאינו עבה ממש ודומיא דפתין גריצין ורקיקין דמייתי ליה עלה, ומפרש לה  בירושלמי (ה״ו) שמתוך שאתה מיגעו אף הוא אינו אופה אלא כדי צרכו, כלומר  מתוך שאתה מיגעו לעשות אותן קטנים ויטרח בהן הרבה לעשות מלישה מועטת פתין  הרבה אף הוא אינו בא לאפות לצורך חול ובית הלל לא גזרי, ולעולם גריצין  ורקיקים עבים זה כזה אלא שזה קטן וזה גדול.",
    "<b>ומכבדין  את המטות ואין חכמים מודים לו. </b>דקדקו בתוס' מכאן וגם הרז\"ה  ז\"ל דאף (דרשב\"א) [לר\"ש] דאמר דבר שאין מתכוין מותר (אחר) [אסור] לכבד את  (הפת) [הבית] ומשום אשווי גומות, דהויא ליה כפסיק רישיה ולא ימות. ורי\"ף  ז\"ל כתב בהלכות [במסכת] שבת (קכד, ב) שאף לכבד שרי לדידן דקיימא לן כר\"ש  דלא פסיק רישיה הוא וחכמים דהכא היינו ר' יהודה, וכן כתב הוא ז\"ל בתשובה  [תשו' הרי\"ף מכת\"י סי' י\"ח] וכן דעת רוב הגאונים ז\"ל, ובפרק  (כ\"ג) המצניע (צה, א ד\"ה והאידנא) כתבתיה בארוכה בס\"ד.",
    "<b>גדי מקולס. </b>יש מפרשים דדוקא נקט גדי, לפי שאין לו אליה חזי כמאן דסלקא  לגבוה, אבל שה מקולס אין לחוש דיש לו אליה ואליתו מוכחת עליו. אבל  בתוספתא (פ\"ב הי\"א) משמע דבין זה ובין זה אסור, דתני במעשה דתודוס טלאין  המקולסין.",
    "<b>ולימא מר מפני שהוא מבעיר. </b>כלומר:  מפני שלא לצורך דבר הראוי לכל נפש.",
    "גרסינן בירושלמי בשלהי מכילתין  (פ\"ה ה\"ב): <b>מהו להדליק נר של אבטלה חזקיה אמר אסור, מתניתא פליגא על  חזקיה לא תבערו אש בכל מושבותיכם ביום השבת בשבת אי אתה מבעיר [אב מבעיר  אתה] ביו\"ט, אין תימר בדברים שיש בהם אוכל נפש אנן קיימין והכתיב אך אשר  יאכל לכל נפש וגו' אלא (כיון) [כינן] קיימין בנר (דלא בטלה) [של  אבטלה] א\"ר אבין תני בית שמאי אוסרים ובית הלל מתירים, ר' נחום אחוה דר'  אילא בעי קמי ר' יוחנן אמר ליה לא תאסור ולא תשרי. </b>ואמרו  בתוספות דמגמרא דילן ליכא למידק דאסור מדקא אסר הכא מבעיר, דהכא  שאני שמבעיר לצורך מלאכה הא במבעיר לבטלה לא שמענו, ומהא משמע  דאסור כיון דר' יוחנן לא רצה להתיר."
  ]
}