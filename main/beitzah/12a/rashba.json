{
  "text": [
    "<b>תני תנא קמיה דרב יצחק בר אבדימי השוחט עולת נדבה  ביום טוב לוקה אמר ליה דאמר לך מני בית שמאי היא וכו'. </b>הקשו בתוס'  אמאי אפקא מדבית הלל הא אינהו נמי אית להו בפרק ב' דמכילתין נדרים ונדבות  אין קרבים ביום טוב, כדתנן (יט, א) אמרו להם בית שמאי לבית הלל נדרים  ונדבות יוכיחו שמותרים להדיוט ואסורים לגבוה אמרו להם בית הלל [מה]  לנדרים ונדבות שאין קבוע להם זמן דאלמא לבית הלל אין קרבין והעלו אותה  בקושיא, ויש לומר דפלוגתא היא לקמן בפ\"ב לבית הלל אם נדרים ונדבות קרבין  ביום טוב או לא ור' יצחק בר אבדימי סבירא ליה כמאן דאמר התם דנדרים  ונדבות קרבין ביום טוב.",
    "<b>ואין עירוב והוצאה ליום  טוב. </b>ואם תאמר ומאי שנא משאר אבות מלאכות דישנן ביום טוב כמו  בשבת, ויש לומר משום דהוצאה לאו מלאכה היא וחידוש הוא  ואי לא כתיבא לא מחייב עלה אפילו בשבת ומשום דכתיבא כדילפינן לה בריש פרק  הזורק (שבת צו, ב) הוא דמחייב הא לאו הכי לא ואף על גב דהוה במשכן,  והילכך לא גמרינן מינה ליום טוב.",
    "<b>אלא מדלא מיפלגי באבנים שמע  מינה בהוצאה שלא לצורך פליגי. </b>פרש\"י ז\"ל מדלא אפלוג באבנים שמע מינה  דכולי עלמא יש הוצאה ליום טוב אלא שמן התורה הותרה לצורך וקסבר בית הלל  דכיון שהותרה לצורך הותרה נמי שלא לצורך, אלא דבטלטול אבנים גזרו רבנן  משום טרחא דלא צריכא, אבל בקטן וספר תורה דצריכינן להו ביום טוב לא גזור.  ותימא לי א\"כ היאך מצינו עירוב והוצאה לי\"ט אם כן הוצאת אבנים לכולי עלמא  אסור מדאורייתא ואם הוצאת אבנים אינה אלא מגזירת חכמים אם כן אין עירוב  והוצאה ליום טוב ואם כן היאך נמצא דבר והפכו ביחד, ועוד מאי קא פריך רב  יוסף אלא מעתה אדמיפלגי בקטן ליפלגי באבנים דילמא בעירוב והוצאה פליגי  ומיהו מדרבנן גזרו באבנים משום דהוי טרחא דלא צריך, ועוד קשה לפירושו דהא  מדקאמר רב יוסף אלא מעתה הוציא אבנים לב\"ה הכי נמי דלא מחייב משמע דפשיטא  להו בהוצאת אבנים דחיובי מחייב מדאורייתא, ועוד הא אמרינן  (פסחים מו, ב) האופה מיום טוב לחול לוקה ואף רבה דפטר לא פטר אלא משום  הואיל אלמא אפייה שלא לצורך היום כלל אסורה מן התורה ואף על פי שהותרה  לצורך היום והוא הדין להוצאת אבנים שאין בה צורך היום כלל.<br><b></b>ואם תאמר מכל מקום היאך נקיים את שתיהם שיהא עירוב והוצאה ליום טוב ושנאמר  הואיל והותרה לצורך הותרה נמי שלא לצורך ועוד שריפת קדשים למה אינה דוחה  יום טוב כדאיתא בשבת (כד, ב) ובפסחים (פג, ב) והאופה מיום טוב לחול למה  לוקה לרב חסדא, תירץ רבינו תם ז\"ל וכן ר\"ח ז\"ל דלא אמרינן מתוך שהותרה  לצורך הותרה נמי שלא לצורך אלא בשיש צורך היום קצת כתינוק למולו או  לטיילו בחוץ דאיכא נמי משום עונג היום וספר תורה לקרות בו וכיוצא הא  כשאין בה צורך היום כלל כהוצאת אבנים לבנין לוקה אפילו לבית הלל, והשוחט  עולת נדבה לבית הלל דאינו לוקה היינו משום דאינו בדין שיהא שולחנך מלא  ושולחן רבך ריקם (לקמן ביצה כ, ב) והילכך חשבינן כצורך היום קצת, והא  דאמרינן בפסחים בפרק קמא (ה, ב) דמותר לשרוף חמץ ביום טוב של פסח משום  דהותרה הבערה לצורך היינו נמי דאיכא צורך מצות היום כדי שלא יהא חמץ  ברשותו בפסח, והא דאמר ליה ר' יוחנן לתנא גבי הבערה ובשול של גיד הנשה  פוק תנא לברא הבערה ובשול אינו משנה התם נמי אף על גב דאסור ליה למיכל  מכל מקום כיון דבעי לאתהני ולמיכל מיניה לדידיה צורך היום איכא והילכך לא  לקי עלה.<br><b></b>ואפשר דכל שיש בו צורך היום קצת להדיוט ובהיתר שרי  אפילו לכתחלה והיינו קטן וספר תורה ולולב, אבל בשאין בה צורך להדיוט כלל  אלא שהוא כולו לגבוה כעולת נדבה אסור לכתחלה ומדרבנן ואין לוקה עליה לבית  הלל, וכן במבשל גיד בחלב ואכלו אסור לכתחלה כיון דאינו צורך  היום בהיתר אבל אינו לוקה עליו דקא מתהני ואפילו באיסור, וכשאין בו צורך  מצוה ולא צורך הדיוט ביומו כלל כהוצאת אבנים לוקה עליו דקא מתהני ואפילו  באיסור, וכשאין בו צורך מצוה ולא צורך הדיוט כלל כהוצאת אבנים לוקה עליה  ואפילו לבית הלל, וכן דעת הרז\"ה ז\"ל.<br><b></b>ומכל מקום משמע שאסור  להוציא אפילו מחצר לחצר בלא עירוב ומדרבנן דברים שאינן לצורך  היום, דהא כי היכי דהוציא מרשות היחיד לרשות הרבים אסור דבר  תורה במה שאין בו צורך היום כלל הכי נמי יש בהן עירוב ליום טוב כלומר  שצריך עירוב להוציאו מחצר לחצר. והא דאמרינן לקמן (ביצה טז, ב) מערבין עירובי  חצירות מיום טוב לשבת ואין מערבין עירובי תחומין מפני שאתה אוסרו בדבר  האסור לו ואי אתה אוסרו בדבר המותר לו דמשמע דאין עירובי חצרות ביום טוב  ומותר לו בלא עירוב, התם בדברים שיש בהם צורך היום קצת ודבר המותר לו  כשיש בו צורך היום מיהא קאמר.",
    "ירושלמי (פ\"ק ה\"ז):  <b>תני ולא את המפתח ובית הלל מתירין א\"ר הושעיה הדא דתימא במפתח של אוכלין  אבל במפתח של כלים לא והא רבי אבא יתיב ומתני ומפתחא דפלטרין בידיה  פלפלין הוה ליה בגויה. </b>ומשמע דלאו דוקא אוכלין אלא הוא הדין לכלים  שיש בהן צורך היום, ומפתח של כלים לא דקאמר בירושלמי היינו כלים שאין  ליום צורך בהן."
  ]
}