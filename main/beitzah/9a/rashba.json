{
  "text": [
    "<b>אבוה דשמואל אמר אפילו גלגל עיסה מערב יום טוב אין  מפריש ממנה חלתה ביום טוב. </b>פירוש. אם עיסה טהורה היא אפילו התחיל  לגלגלה מערב יום טוב אפילו שלא נגמרה לישתה עד לאחר שקדש היום לא יפריש  ממנה חלתה ביום טוב לפי שמשעת התחלת גלגול חייב להפריש חלה מן הטהורה,  אבל מן הטמאה אם לא [נגמרה] עד שלא קדש היום מפריש ממנה חלתה ביום  טוב לפי שלא חייבו להפריש מן העיסה עד גמר גלגול מלישה ואילך,  והכי איתא בירושלמי בפ\"ק דמכילתין (ה\"ח) ובפסחים בפרק אלו עוברין (ה\"ג)  דגרסינן התם הכי הלש עיסה ביום טוב מפריש חלתה ביו\"ט לשה מעי\"ט ושכח  להפריש חלתה אסור לטלטלה ואצ\"ל ליטול ממנה [עירס לא אמר אלא לש אבל עירס  לא אמר שמואל וכו'] אמר שמואל אחוה דרבי ברכיה תאמר בעיסה טמאה שאינו  מפריש חלתה עד לבסוף אמר רבי (יוסי) בעיסה טהורה שלא (הפריש) [יפריש]  חלתה אלא בסוף תקנה תקנו בה שיפרישנה תחלה שלא תטמא את העיסה. פירש רבינו  שמשון ז\"ל (פ\"ג דחלה משנה א') עירס מלשון עריסותיכם, והיכא דמערב יום טוב  לא גמר עיסתה אלא עירס בעלמא בזה לא אמר שאינו מפריש חלתה ביום טוב  וכדמסיק בעיסה טמאה דמפריש חלתה בסוף. ובדין היה אפילו בעיסה  טהורה כן אלא שהתקינו שיהא נוטל משעה שעירס כדי שלא יארע טומאה  לעיסה ותטמא חלתה הלכך משעירס בטהורה דהיינו מתחילת הגלגול חייב להפריש  ואם לא הפריש מערב יום טוב אינו מפריש ביום טוב.<br><b></b>[כתב הרי\"ף ז\"ל] ולענין פסק הלכה נ\"ל דהלכתא כאבוה  דשמואל דגרסינן בפרק משילין (לקמן  לז, א) ולא מגביהין תרומות ומעשרות ביום טוב לא נצרכה אפילו ליתנם לכהן  בו ביום והני מילי פירי דטבילי מאתמול אבל פירי דטבילי האידנא כגון עיסה  לאפרושי ממנה חלה מפרשינן ויהבינן לכהן ע\"כ. ואם הלשון הזה עיקר הנוסחא  (דאית) [ראיה] גדולה היא לדבריו, דכיון דאיכא תרומה שזכאי בהרמתה כדטבילא  האידנא כדאיתא לקמן (ביצה יב, ב) לימא סתמא אבל בפירי דטבילי האידנא מפרישין  ויהבינן דהוי כללא לכולהו, מדקאמר חלה משמע דבחלה נמי בעינן טבילי  האידנא, אלא שאינה נמצאת בספרים ואף בספרים ישנים אמרו  שאינה.<br><b></b>והרב בעל המאור ז\"ל כתב אף לאותה גרסא דאין ראיה משם  לדחות דברי רבה, דאדרבה איפכא מסתברא דהתם בחלת ארץ ישראל מיירי שהעיסה  טבולה לה והילכך הוי מתקן אבל חלת חוצה לארץ מאחר דקיימא לן כשמואל דאמר  אוכל והולך ואחר כך מפריש הא לא טבולה כל עיקר ואין בה משום דמחזי כמתקן  דהא לית בה משום טבל, ורבה ואבוה דשמואל בחלת חוץ לארץ פליגי, (וקי\"ל)  [וקשיא לי] דמכל מקום רבא דהוא בתרא אמר דאפילו לשמואל אתיא שפיר כאבוה  משום דאף על גב דלא מעכבא ומצי אכיל מתקן מיהא הוי והוה ליה כמגביה  תרומות ומעשרות, ומדמתרץ לה רבא לאוקמי שמואל כאבוה משמע דכוותיה סבירא  ליה וקיימא לן כרבא דהוא בתראה, ועוד דהני בסתם חלה פליגי ואפילו בשל ארץ  ישראל ובכולהו שרי (רבא) [רבה] משום שמחת יום טוב דכיון דרובא לא טבילי  מאתמול לא פליג רבנן משום שמחת יום טוב ואבוה דשמואל נמי בכולהו אסר כיון  דאפשר מערב יום טוב ומשום דאינהו סתמא (איסור) [אמרו] ואפילו בשל חוצה  לארץ קא אמרינן עלה מי לימא פליגי דידיה אדידיה, ופריק רבא דלא פליגי  דכיון דאם קרא לה שם אסורה לזרים הרי הוא נראה כמגביה תרומות ומעשרות  וכמתקן והילכך כרבא דהוא בתרא דקאי כאבוה דשמואל קיימא לן.<br><b></b>ואם תאמר הא דתניא בתוספתא (פרק קמא דביצה ה\"ב) הלש עיסה ביום טוב  בין טמאה בין טהורה מותר לטלטלה ומותר להפריש ממנה חלה, דאם איתא דרבה אף  בשל ארץ ישראל שרי הא מתניתא כמאן מוקי לה, יש לומר דההיא  מתניתא אבוה דשמואל סבר דכיון דאלו קרא לה שם אסורה לזרים אף  הוא נראה כמתקן ואסור וכיון דרבא מפרש האי טעמא משמע דרבא כוותיה סבירא  ליה וקיימא לן כרבא דהוא בתרא, וההיא תוספתא אתיא ככולי עלמא ובחלת ארץ  ישראל היא שנויה.<br><b></b>ומכל מקום כולי עלמא אית להו דשמואל דאמר בחלת  חוצה לארץ שאוכל והולך ואחר כך מפריש, ומכאן היה אומר רבינו תם ז\"ל שאין  צריך עכשיו להפריש חלה מן המוקף שהרי אוכל והולך ואחר כך מפריש, ומרבני  צרפת יש שאמרו שצריך להניח קצת מן האחרות יותר מכדי שיעור החלה כדי  שיפריש מן המוקף, ורש\"י ז\"ל כתב אוכל והולך כל הפת ומשייר כדי  חלה ומפריש לה באחרונה דאלמא אינו צריך להניח אלא כדי אותה חלה בלבד שהוא  מפריש.",
    "גמרא: <b>תנאי נינהו דתניא שוטחן בחמה אבל לא כנגד  העם. </b>פירוש: ואנא דאמרי כתנא קמא ורב דאמר כר'  אליעזר ור' שמעון ואינהו מוקמי לה לפלוגתא דבית שמאי ובית הלל בין ברשות  היחיד בין ברשות הרבים, דבית שמאי סברי דברשות הרבים אסור משום מראית  העין וכיון דאסור משום מראית העין אפילו בחדרי חדרים אסור ובית הלל סברי  דאפילו ברשות הרבים מותר דשובכו מוכיח עליו.",
    "<b>איכא דאמרי אמר רב חנן  בר אמי מחלוקת ברשות היחיד אבל ברשות הרבים דברי הכל אסור לימא רב דאמר  כבית שמאי, </b>דאלו לבית הלל אף על גב דברשות הרבים אסור ברשות היחיד  שרי.",
    "<b>תנאי היא. </b>כלומר דרב סבר כר' אליעזר ור' שמעון ומוקמי לה  לפלוגתייהו בין ברשות הרבים בין ברשות היחיד וכדאמרן לעיל.<br><b></b>והרי\"ף פסק במסכת שבת (קמו, א) כי הא דאמר רב יהודה אמר רב וכיון  שכן קיימא לן דבין ברשות הרבים בין ברשות היחיד פליגי, אבל  רבינו נסים גאון ז\"ל כתב דליתא לדרב משום דאיכא משניות טובא דלא כוותיה  דתנן בפרק ב דחולין (מא, א) אין שוחטין לתוך הגומא אבל עושה גומא לתוך  ביתו כדי שיכנס הדם בתוכו ובשוק לא יעשה כן כדי שלא יחקה את המינים,  והיינו דלא כרב, ותנן בפרק קמא דמו\"ק (ח, ב) ועושין נברכת במועד וארון עם  המת בחצרו הא ברשות הרבים אסור, וטובא נמי דמייתי בירושלמי דפרק בתרא  דכלאים (ה\"א).<br><b></b>ולאו ראיה היא דמאי אולמייהו דהנך מתני'  מהא דאקשי' עליה דרב ואמרו תנאי היא דילמא כולהו כהדין תנא דשוטחן בחמה,  ועוד דהנך משניות הא משמע דלא פליגי עליה דרב מדלא אמרינן עלייהו לימא  מתניתין פליגא אדרב כי היכי דאמרינן בפרק קמא דעבודה זרה (יב, א) גבי  נתפזרו לו מעות לפני עבודה זרה לא ישוח ויטלם וגו'. וטעמא דמילתא דבההוא  דחולין הדבר ניכר וידוע שאינו עושה אלא [לנקר] חצירו ובשוק לא שייך,  וההיא דמועד קטן היינו טעמא משום דמה שהוא עושה העולם סוברים שהוא אסור  ואינו אלא מותר גמור אבל כאן העולם סוברים שהוא מטיח את גגו וזה אסור מה  שאין כן שם אף על פי שהם חושדים אותו במעשה ממש שהוא עושה שיהא עושה  באיסור אינו כן אלא בהיתר. וההיא נמי דתניא בפרק אף על פי (כתובות ס, א)  נחום איש גליא אומר [צינור] שעלו בו קשקשים ממעכן ברגלו בצנעא ואינו חושש  וקא פסיק הלכה כנחום איש גליא, ההיא נמי לא דמיא לרב דהתם אין חושדין  אותו אלא במה שהוא עושה והם חושבים שהוא אסור ואינו אלא מותר אבל בשטיחת  בגדיו לחמה יחשדו אותו שלכבס וללבן אותם בחמה הוא מתכוין.<br><b></b>ומיהא לדברי הרב רבינו ניסים ז\"ל הולכת סולם ברשות הרבים אסירא  כלישנא בתרא דרב חנין בר אמי. ומיהא הא דמועד קטן לא ניחא לי  שפיר דהא התם משום חשש שיחזיקו בו בעושה מלאכה גמורה לעצמו לצורך חול הוא  ולא צרכי המת, ואלו באדם מפורסם מותר כדאיתא התם בירושלמי (מועד קטן פרק  קמא א' ה\"ו), וכיון שכן אף הם חושדין אותו במלאכה אסורה דאורייתא דמועד  אסור במלאכה דבר תורה לכולהו תנאי ולכולהו אמוראי כדאיתא בהדיא בשלהי  מסכת חגיגה (י\"ח א' עי\"ש)."
  ]
}