{
  "text": [
    "<b>אמר ליה וכי מה בין זה לנדרים  ונדבות. </b>קשיא לי ומנא ליה דרב הונא אסר נדרים ונדבות, דלמא כמאן דאמר  קרבין ביום טוב סבירא ליה וקיימא לן נמי כוותיה. ויש לומר דרב  אויא אליבא דמאן דאמר אין קרבין קא בעי ליה ולא היה התלמוד צריך לפרש  דאיבעיא אדעבר והקריב דסמוך לה קא סמיך ודבר הלמד מענינו הוא, ואי נמי  משום דאהדר ליה מותר סתם ולא אמר ליה למאן דאמר נדרים ונדבות שרי משמע  ליה דלכולי עלמא קאמר ליה דשרי.",
    "<b>ומי אית ליה לרב חסדא הואיל  וכו'. </b>הוא הדין דהוה מצי למפרך ואפילו לרבה דאית ליה הואיל לכתחלה מי  שרי, אלא דכיון דאקשי מדרב חסדא לרב חסדא לא חש לקושיא  אחריתי.",
    "<b>אלא אימא כגון דאית ליה נבלה. </b>דודאי אפשר  לפייסן בנבילה. ואיכא למידק דמכל מקום לצורך כלבים ואדעתא דכלבים הוא  אופה, ויש לומר דהתירו כאן כמו שהתירו במסוכנת באפשר לו לאכול כזית מבית  שחיטתה (לקמן ביצה כה, א).",
    "<b>כל חדא וחדא חזיא לינוקא ושרי  ואי לאו אסור. </b>פירש רש\"י ז\"ל דהאי דרב הונא פליג אדרב חסדא, וקשה קצת  דאם כן הוה ליה למימר ופליגא דרב חסדא כדאמרינן לקמן ופליגא דרבי יהושע  בן לוי, ובתוס' פירשו דלא פליגי דהא דרב הונא לא אפשר למפלגה בלישה דהא  אי שקיל איהו חדא ריפתא לינוקא ולא אפי שארא ודאי קפדי בה. וקשיא לי דאם  כן מנא לן דפליגא אדרבי יהושע בן לוי דאמר אין מזמנין את הגוי ביום טוב,  דלמא שאני ר' יהושע בן לוי דאפשר ליה למיפלג דאיבעי שקיל מקצת ושביק להו  שארא ואי נמי אכל כולה סעודתה דדידיה הוא, ויש לומר דכיון שזימנן  כדלא איפשר למיפלגא לה [דמי].",
    "<b>עגל של צדקה (היא)  [הוא]. </b>ואפילו הכי שרי להציל ממונו בו דהכל עניים אצלו לדבר זה כיון  שלא היה להן אחר, ולדידהו מיהו אסור באכילה דלגבי אכילה אינן עניים אצלו.  ולדידי קשיא לי דאפילו דצדקה מותר ללוותו ולשלם ומותר היה לכל אף על גב  דבא לידי גבאי כדאיתא בפרק קמא דערכין (ו, א) דסלע לצדקה מותר  לשנותו כלומר ללוותו ולשלם. ויש לומר דהוא הדין דהוה מצי לאקשויי  הכין כלומר הא אית להו ללוותו ולשלם וחזי לכלהו בין לעניים בין לעשירים  ולמה יפדו עצמן במה (שנתן) [שניתן] לעניים, אלא דמילתא [גופיה] אקשי  ואפילו לטעמי' הא חזי לעניים וכי אוקמי' בעגל טריפה איפרקה כולה מילתא  ואי משום (דהוי) [דחזי] לכלבים תנאי היא, כך נראה לי."
  ]
}