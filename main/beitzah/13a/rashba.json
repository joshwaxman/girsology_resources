{
  "text": [
    "מהא  דקתני בברייתא: <b>הכניס שבלין לעשות מהן עיסה אוכל מהם עראי. </b>משמע  דדוקא עראי הא אכילת קבע לא, והכי נמי משמע מדרבי הושעיא דאמר  (פסחים ט, א) מערים אדם על תבואתו ומכניסה במוץ שלה כדי שתהא בהמתו אוכלת  ופטורה, ומשמע דוקא כדי שתהא בהמתו אוכלת לפי שאכילת בהמה כעראי לגבי  אכילת אדם אבל אכילת אדם חייב. ואיכא למידק מדאמרינן במנחות בפרק רבי  ישמעאל (סז, א) מירוח הגוי אינו פוטר גזירה משום בעלי כיסין, פירוש שלא  יערימו לפטור דגנם על ידי מירוח גוי, ופריך אי הכי חלה נמי ופריק חלה  אפשר דאפי לה פחות מחמשת רבעים קמח, תרומה נמי אפשר דעביד לה כדר' הושעיא  דאמר מערים אדם על תבואתו וגו', ואם איתא דר' הושעיא לא פטר אלא באכילת  בהמה לבד מאי קושיא דהא במירוח הגוי פוטר תבואתו אפילו באכילת קבע [ו]אי  עבד לה כדרבי אושעיא לא פטר לה אלא מאכילת עראי, ואם כן עדיין ראוי לתקן  ולחייב מירוח הגוי משום גזירת בעלי כיסין שלא יפטרו דגנם אפילו מאכילת  קבע. ותירצו מקצת מרבני הצרפתים ז\"ל (תוס' שם ע\"ב ד\"ה כדי) דמירוח הגוי  נמי לא פטר מן הדין אלא מאכילת עראי, משום דמירוח ישראל מחייב בעראי אף  על פי שהיה מותר בעודה במוץ שלה ומירוח הגוי אינו מחייב אבל מיפטר [לא]  פטר והילכך הרי הוא כאלו לא מירח והרי הוא כאלו עדיין במוץ שלה. והני  מילי בתבואת ישראל שהיתה אסורה באכילת קבע במוץ שלה אבל מירוח הגוי בשל  עצמו פוטר אפילו מאכילת קבע לפי שאפילו קודם  מירוח היתה מותרת אפילו  באכילת קבע, והילכך שפיר קאמר מירוח נמי אפשר דעביד לה כדרבי אושעיא דאי  בעי פטר לה איהו נמי מאכילת עראי. והקשו הם ז\"ל מדתנן במסכת (מעשרות)  [פאה פ\"א מ\"ו] הקדיש תבואתו ומרחה פטורה מן המעשרות, ואמאי אחר הקדש  ומירוח [פטורה נימא] דאסורה באכילת קבע מיהא, ויש לומר דכיון דאכילת קבע  בעודה במוץ שלה אינה חייבת אלא מדרבנן לגבי הקדש פטורה לגמרי והעמידוהו  על דין תורה משום פסידא דהקדש.",
    "<b>מאי לאו טבל טבול  לתרומה גדולה וכו'. </b>ללישנא קמא הוה ליה למימר כי האי לישנא אלא דלעיל  נקט לישנא והכא קתני לישנא.",
    "<b>כותש למה לי. </b>ואם  תאמר דילמא עצה טובה קא משמע לן שיכתוש כדי שלא יפריש גם על העץ, יש לומר  מכל מקום מדקתני כותש משמע שחייב לכתוש על כרחיה."
  ]
}