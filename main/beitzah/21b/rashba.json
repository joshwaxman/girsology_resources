{
  "text": [
    "<b>ולרבי יוסי הגלילי דאמר לכם ולא לכלבים הני סופלי לחיותא  היכי שדינן להו ביום טוב. </b>ואם תאמר מאי קושיא (אפיל) אף על גב דאין  נפש בהמה במשמע להתיר מלאכה דאורייתא מכל מקום טלטול שרי דכיון דראוי  למאכל בהמה מטלטלין אותן, ותדע לך דהא אפילו בשבת מחתכין את  הדלועין לפני הבהמה (שבת קנו, ב) ומתירין פקיעי עמיר [לפני בהמה] (שם  קנה, א) ומטלטלין את [הלוף] מפני שהוא מאכל לעורבים (שם קכו, ב)  ושברי זכוכית מפני שהוא מאכל לנעמיות (שם קכח, א). ותירצו בתוס' דהני  סופלי לחיותא קשין הן ואינן מאכל לבהמה אלא על ידי שחיקה ששוחקין אותן  קצת, אלא שעל ידי הדחק הן אוכלין אותן לפעמים בלא [שחיקה] ולפיכך לר'  עקיבא דאמר נפש בהמה במשמע שוחקין ונותנין לפניהם, אבל לר' יוסי אי אפשר  משום דשחיקה תולדה דטוחן ומלאכה דאורייתא היא וכיון שכן אף הן  בלא שחיקה אינן מאכל בהמה ואסירי לטלטל.",
    "<b>מטלטלינן להו  אגב ריפתא. </b>כלומר: אותן שנפלו על הפת אבל ליתן על הפת לכתחלה לא  דלטלטולי נמי לתת אותן על הפת מי שרי ליה. ואם תאמר דהא קיימא לן דלא  אמרו (כבר) [ככר או תינוק] אלא למת בלבד (שבת קמב, ב), ועוד דהא אמרינן  בשבת פרק נוטל (שם) אביי מנח כפא אכיפי ומטלטל להו רבא יהיב סכינא [אבר  יונה] ומטלטל ליה, ואמר רב יוסף כמה חריפא שמעתא (דדחיקי) [דדרדקי] אימור  דאמור רבנן בשוכח לכתחלה מי אמור, ואם כן היאך התיר כאן רב יוסף גופיה  לזרוק על הפת לכתחלה כדי לטלטלן. ותירצו בתוס' (ד\"ה עושה) דשאני הכא שאי  אפשר לעשות הטלטול מאתמול. ועוד יש לומר דהתם שאני שמטלטל האיסור ממש על  ידי ההיתר שעל גביו אבל הכא שמטלטל ההיתר בעצמו אלא שהאיסור ניטל (עצמו)  [עמו] שרי ואפילו לכתחילה נמי. [ואם תאמר] והא אפילו כשמטלטל  ההיתר ממש כיון דאפשר לנער האיסור היכי שרי, והא תנן (קמא, ב) נוטל אדם  כלכלה והאבן בתוכה, ואוקימנא בכלכלה מלאה פירות ובפירי דמיטנפי דלא אפשר  לנעורי הא אפשר לא, ותנן נמי (קמב, ב) מעות שעל הכר מנער את הכר והן  נופלין מאליהן, יש לומר דהתם כשצריך לגופו אבל בצריך למקומו מטלטלן ועודן  עליו.",
    "<b>כדשמואל דאמר שמואל עושה אדם כל צרכיו בפת.  </b>הוא הדין דהוה מצי למימר מטלטל להו אגב (פריר') [פתורא], אלא  דאגב אורחיה קא משמע לן דאיתא לדשמואל דלא ממאיס מיהא וכדמשמע נמי בפרק  (כיצד מברכין) [שלשה שאכלו] (נ, ב).",
    "<b>ולטלטלינהו אגב כסא מי לא  אמר רב נחמן וכו'. </b>כתבתיה בשלהי כירה בשבת (מ\"ז א, ד\"ה הוה) בס\"ד.",
    "<b>וכי עושין גרף של רעי לכתחלה. </b>פירש רש\"י ז\"ל נהי דכי איתא  קמן מסלקין, אבל לאתויי קמן או למיזל גביה כי היכי דנמאס עלן ונסלקי' מי  שרי. ואיכא למידק דהא אמרינן לקמן באידך פירקא (לו, ב) [בי ריחיא]  דאביי [דליף] אתא לקמיה (דרבא) [דרבה] אמר ליה זיל אמטי פורייך להתם כי  היכי דלהוי גרף של רעי ואפיק יתיב אביי וקא קשיא ליה וכי עושין גרף של  רעי לכתחלה אדהכי והכי נפל (הסיא) [בי ריחיא דאביי] אמר תיתי לי על דעברי  אדמר, אלמא שרי למיזל גביה כי היכי דנהוי גרף של רעי, ויש לומר דשאני התם  דאיכא פסידא. והא דאמרינן נמי (שבת קמג, א) רב הונא בריה דרב  יהושע עביד להו כגרף של רעי, פירוש לגרעינין כשהיו לפניו היו נמאסים  בעיניו וזורקן כדאיתא בפרק נוטל, התם נמי כיון שלא היה יכול לסלקן מאתמול  אין זה גרף של רעי לכתחלה.",
    "<b>גזירה שמא ירבה בשבילו. </b>פירוש:  בקדרה בפני עצמה, הא באותה קדרה היה מותר אלא משום שמא ירבה בקדרה בפני  עצמה אסור, ואף על גב דקיימא לן כרבה דאית ליה הואיל ואפילו אם  ירבה בשבילו בקדרה בפני עצמה ליכא איסורא דאורייתא הואיל ואי מקלעי ליה  אורחים חזי ליה וא\"נ (חזינן) לדידיה נמי חזי ליה כיון דלא אכל  ומדרבנן בלחוד הוא דאסור, אפילו הכי אסור גזירה שמא ירבה בשבילו דברים  האסורים דליכא הואיל וכולה חדא גזירה היא.<br><b></b>ולענין פסק  הלכה קיימא לן כמאן דאמר לכם ולא לגוים דהא בית הלל אית להו הכין לעיל  (כ, ב) ור' יוסי הגלילי ור' עקיבא הכי סבירא להו וכן ר' יהודה בן בבא  ואמוראי נמי כרב חסדא וריב\"ל ורבא כלהו נמי סבירא להו הכין וההוא דרב  הונא פליגא אכולהו אמוראי דאמרי אין מזמנין את הגוי ביו\"ט, ופסק גם כן  כההיא דרב הונא ודבר תימא הוא דהא אמרינן בגמרא דפליגן והיכי מזכי שטרא  לבי תרי, ושמא בספרי הרב ז\"ל ל\"ג ופליגא דריב\"ל ועבדי לה לר' יהושע מימרא  באנפי נפשיה, והוי טעמא דריב\"ל משום דהוה ליה כמאן דאפשר למיפלג דהא אי  בעי לא אפי' ולא מבשל להו כלל דמדעתא דנפשיה מזמן להו. ואיכא  למידק הני עבדי היכי מבשלינן להו, ואפילו בקדרה שלנו היאך מרבין בשבילן  והא איכא משום דריב\"ל. ויש לומר דבבישול ליכא למיחש שאין דרך לרבות  בשבילו בקדרה אחרת ולבשל להם, דבמזומנים שאדם רוצה להתכבד בהם הוא דאיכא  למגזר משום דמלתא דשכיחא היא הא בשביל עבדיו ושפחותיו לא שכיחא, ואפילו  עביד להו קדרה בפני עצמה אינהו גופייהו (שכח) [שכיח] דמבשלי להו ולא שכיח  דמבשל להו ישראל, ולענין פת נמי אפשר בדאית ליה מידי דאפשר לפרנסן ביה  וכדאמרינן לעיל גבי עיסת הכלבים. ומן הטעם הזה אפשר שיש להתיר אפילו בגוי  המתלוה עם ישראל קודם יום טוב ומזונותיו על ישראל.<br><b></b>ולענין כלבים פסק הרי\"ף ז\"ל כר' יוסי הגלילי דאסר משום דהוה ליה  סתם במתניתין דפרק קמא דחלה דעיסת הכלבים דמייתי לעיל ומחלוקת בברייתא,  וקיימא לן כסתם מתניתין. והר\"ז ז\"ל הקשה עליו מדאמר ליה אביי לרב יוסף  ולר' יוסי הגלילי הני סופלי לחיותא היכי שדינן להו ביו\"ט ואצטרך לשנויי  בשנויי דחיקי ודלא כהלכתא, ובהדיא תנן (שבת קנו, ב) מחתכין את הנבלה לפני  הכלבים אפילו בשבת ואין צריך לומר ביו\"ט ונותנים מזונות לפני בהמה בשבת  והרבה משניות ששנינו בשבת דכל מאכל בהמה מטלטלין אותו בשבת וכל שכן ביו\"ט  והיאך דוחין משניות אלו מפני משנה יחידית עיסת הרועים. ועוד  דאפשר דבההוא אפילו ר' עקיבא מודה, הואיל ואפשר להו לכלבים בעיסה לא נאפה  להם שלא לצורך. ואין דבריו מחוורים, דאדרבה מדשרינן בשבת ודאי  הדבר מוכרח דאינו תלוי במחלוקתן של ר' יוסי הגלילי ורבי עקיבא דמי איכא  מאן דשרי אוכל נפש בשבת ולא [יעלה] על דעת לאסור לתת מזונות לפני בהמה  בשבת והיכי אקשינן ליה אביי הכא שבת מאי איכא למימר, ועוד דהא בית הלל  אית להו לכם ולא לגוים לכם ולא לכלבים כדאיתא לעיל בברייתא, ואינהו אית  להו מסלקין מעל השלחן עצמות וקליפין וכל דבר שהוא ראוי לבהמה  (קמג, א). והא דאמר ליה אביי לרב יוסף הכא בשמעתין הני סופלי לחיותא היכי  שדינן, כבר כתבנו למעלה משם רבותינו הצרפתים ז\"ל הני סופלי לא חזו למאכל  בהמה בלא שחיקה.<br><b></b>והרמב\"ן (נראה) [נר\"ו] כתב דאביי משום דנולדין  נינהו קא בעי מיניה מדרב יוסף, וכגון תמרים שאכלן ביו\"ט והכי קאמר בשלמא  לר' עקיבא דאמר נפש בהמה במשמע כיון שהתמרים מוכנים למאכל אדם מערב יו\"ט  מוכן לאדם מוכן לכלבים שהרי מוכנים הם לצורך אוכל נפש וצורך נפש בהמה  צורך אוכל נפש והרי הן כאלו הכינן אף לכלבים שהרי דבר זה הוכן סתם לאוכל  נפש והראוי לאדם לאדם והראוי לבהמה לבהמה, אלא לר' יוסי הגלילי דאמר אין  במשמע נפש בהמה הראוי לו לאדם מוכן ושאינו ראוי אלא לכלבים אינו בכלל  הכנה שזה מוכן לאוכל נפש וזה אינו אוכל נפש והיכי מטלטלינן, ופרקינן  הואיל וחזו להסקה שכיון שהוכנו לצורך אדם מוכנים הן אף להסקה שאף היא  צורך אוכל נפש היא, ולא סבירא ליה לרב יוסף למיסר בהסקה משום דמעיקרא  מיכסו והשתא מיגלו אלא סבר ליה כיון דמעיקרא גרעינין [והשתא גרעינין]  שרי, ובפרק במה מדליקין (שבת כט, א) לא איפשט בגמרא אי רב(א) קבלה אי לא קבלה  ואף על גב דפשיטא לן (שבת מד, ב) דרב סבר במוקצה כר' יהודה. ומיהא אנן  כיון דקיימא לן ביו\"ט כר' יהודה דאמר (שם כ\"ט, א) (אין) מסיקין בתמרים  אכלן אין מסיקין בגרעיניהן שמעינן מינה דליתא לדרב יוסף ולא מטלטלינן להו  ולא שדינן לחיותא ביומא טבא כדאיתא התם בפרק במה מדליקין, ובשבת מטלטלין  להו לאותן שעומדים למאכל בהמה בלא ריפתא וכדקיימא לן כר\"ש בשבת דלית ליה  מוקצה ולא נולד, ודלא קיימי למאכל בהמה לא מטלטלינן להו אלא אגב ריפתא אי  נמי אגב (ליקנא) [לקינא] דמיא מטלטלינן להו כדאיתא בפרק נוטל (שבת קמג, א).  והא דאמר ליה אביי לרב יוסף היכי שדינן, לאו קושיא היא ממה שנהגו כבר אלא  שאלה היא היאך נשדי להו לר' יוסי הגלילי כדקאמר לי התינח י\"ט שבת מאי  איכא למימר ואמר ליה מטלטלינן להו אגב ריפתא, ואי מעשים בכל יום קאמר ליה  דמטלטלי להו אגב ריפתא מאי קא מהדר ליה דעבדינן הכי אלא הלכה למעשה קא  בעא מיניה למכאן ולהבא, ולית  הילכתא כרב יוסף אלא כדקא סלקא דעתיה דאביי דלר' יוסי הגלילי  אסור.",
    "מתני': <b>לא יחם אדם (מים) [חמין] לרגליו אלא אם  כן ראויין לשתיה וכו'. </b>פירוש: לאו למימרא שאם היו מים יפים וראויים  לשתיה שיהא מותר להחם לרגליו דהא טעמא דבית שמאי משום דלית להו מתוך  שהותרה הבערה לצורך, אלא הכי קאמר אלא אם כן ראוין לשתיה ושהחם לשתיה ואם  הותיר רוחץ בהם רגליו, וכדתניא לעיל (ביצה יז, א) ממלא נחתום חבית של מים אף  על פי שאינו צריך אלא לקיתון אחד. ומיהא בירושלמי (ה\"ה) איכא לישנא  אחרינא (כיון) [כאן] דמפרש לה בראויין לשתייה ממש אף על פי שלא שתה מהם,  דגרסינן התם על מתניתין דהכא פתר ליה תרין פתרין על דעתיה דבית שמאי והוא  שתה מהן על דעתיה דבית הלל והוא שיהיו ראויין לשתיה וכו', פתר לה  פתר (אחרון) [אוחרן] על דעתיה דבית שמאי והן שראויין לשתיה על דעתיה דבית  הלל ואפילו אין ראויין לשתיה.",
    "גמרא: <b>בית שמאי אומרים לא יעשה  אדם מדורה להתחמם כנגדה ובית הלל מתירין. </b>ומהא שמעינן דבית שמאי ובית  הלל במתוך שהותרה הבערה לצורך פליגי, והא דפליגי [אמוראי] בפרקא קמא גמרא  אין מוציאין את הקטן (יב, א) אי פליגי במתוך שהותרה הוצאה לצורך או  לא, הכי קאמר מהא לא תשמעיניה אלא (דהכי) [דהכא] שמעינן לה, ודכוותה איכא  טובא בגמרא וחדא מינייהו בעירובין בשלהי כל גגות (עירובין צה, א) גשרים המפולשין.  אלא דקשיא לי קצת הא דאמר ליה ר' יוחנן לההוא דתני קמיה (ביצה יב, א)  המבשל גיד הנשה ביו\"ט לוקה חמש פוק (קרי) [תני] לברא הבערה ובישול אינה  משנה ואם תמצא לומר [משנה] בית שמאי היא דאמרי לא אמרינן מתוך שהותרה  הוצאה לצורך הותרה נמי שלא לצורך אבל לבית הלל דאמרי מתוך שהותרה לצורך  הכא נמי מתוך שהותרה הבערה לצורך הותרה נמי שלא לצורך, למה ליה לרבי  יוחנן למימר כי היכי דאמרינן מתוך שהותרה הוצאה אמרינן נמי מתוך שהותרה  הבערה, לימא אבל לבית הלל הא אמרי מתוך שהותרה הבערה לצורך הותרה נמי שלא  לצורך דהא אמרוה הכא בהדיא. ויש לומר דברייתא לא שמיע להו",
    "<b>מי שלא הניח ערובי תבשילין אופין לו פת אחת וכו'. </b>כלומר ואין צריך  להקנות קמחו לאחרים דלא אמרו (לעיל ביצה יז, א) צריך להקנות קמחו לאחרים אלא  כשאופין לו בריוח אבל בצמצום כדי חייו שרי. והלכה היא דהא תנא בברייא הא  נמי דסבירא ליה הכין (ולא) [וליכא] אמורא דפליג עליה, וקא פסקה הרז\"ה ז\"ל  ואף על פי שלא כתב הרי\"ף ז\"ל בהלכות.<br><b></b>ומסתברא מדקתני  אופין וצולין לו דדוקא אחרים עושין לו אבל הוא עצמו אינו עושה, והא דקתני  במתניתין אין טומנין את החמין לכתחילה ביום טוב אין טומנין אפילו על ידי  אחרים קאמר, אבל בירושלמי (ה\"א) משמע דאף הוא צולה לעצמו, דגרסינן התם לא  עירב ולא עירבו לו אחרים, רבי יצחק אומר צולה לו דג קטן רב הונא אמר מחמם  לו חמין שמואל אמר מדליק לו את הנר, מדאמרינן מדליק ולא אמרינן מדליקין  משמע דאף הוא עצמו מדליק לעצמו.",
    "מיהא דקתני <b>ומדליקין  לו את הנר. </b>איכא למשמע דאף הדלקת הנר צריכה עירוב וצריך לומר בדין  יהא שרא לנא לאדלוקי שרגא, וכן כתב הרב (בהלכות) [בעל הלכות].  ויש אומרים דאינו צריך אלא הכא סדורא דשלחנו הוא דנקט, ומיהו למעשה שפיר  דמי לאחמורי ולמימר הכין."
  ]
}