{
  "text": [
    "<b>ולא היא  מאי דקא שרי תנא קמא קא אסר ר' דוסא. </b>ואם תאמר ור' דוסא דקאמר כבית  שמאי. יש לומר דסבירא ליה דלא נחלקו בית שמאי ובית הלל בדבר זה והטוי של  עליה לכולי עלמא אסור. ויש מקשים מהא דאמרינן בעירובין בפרק  חלון (עירובין עז, ב) סולם המצרי אינו ממעט בחלון דהוי ליה דבר שניטל בשבת וכל  דבר שניטל בשבת אינו ממעט בחלון, ואקשינן אי הכי אפילו סולם הצורי התם  כבידו קובעתו ומתוך שהוא כבד אין אדם נוטלו משם ולא מחמת איסור  שבת, וכן פרש\"י ז\"ל וז\"ל כובדו קובעו מתוך שהוא כבד אין נוטלין  אותו משם ולא משום איסור אלא שקשה ליטלו ע\"כ, אלמא משמע מהתם דכולן  ניטלין בשבת. ותירץ רבינו תם ז\"ל דהכא מיירי בסולמות שאנו רגילין לעשות  לעליות שאין דרך לטלטלן והם היו רגילין להטיח בהם גגות אבל בעירובין  מיירי בסולמות שלנו שאדם רגיל לעשות לטלטלן בכל עת ואין רגילות להטיח בהם  גגות הילכך מותר, ואי נמי הכא בסולמות גדולות מאד שאין רגילות לעולם אלא  להטיח בהם גגות אבל בעירובין בשאר סולמות קטנות שרגילין להזיזן ולטלטלן  בכל עת והילכך שרי. אבל ר\"ח ז\"ל פירש שם כבידו קובעתו דמשום  שהוא כבד אדם קובע לו מקום ואינו ניטל בשבת וכיון שאינו ניטל  ממעט, וזה לשונו סולם המצרי שאין לו וכו' אינו ממעט מפני שהוא  קל וניטל בשבת אבל סולם הצורי שהוא כבד ואינו ניטל בשבת ממקום למקום ממעט  ע\"כ, וכן מצאתי שם לראב\"ד ז\"ל שפירש כן בפירוש דמפני כובדו קובע לו מקום  ולפיכך אינו ניטל בשבת.",
    "<b>ורמינהו השוחט חיה ועוף  וכו'. </b>והא דלא פריך מביצה שנולדה ביום טוב כבר פרש\"י ז\"ל משום דביצה  לא שייכא בה שמחת יו\"ט, ונראה לי דמהא דסמיך לה ניחא ליה טפי  ודכוותה איכא בעלמא בפרק קמא דחולין (ו, א) בשמעתא דתערובת דמאי. עוד  נראה לי דמההיא דביצה לא מצי לאקשויי מיהא לבית הלל דאיכא למימר דטעמייהו  משום הכנה דרבה דהיא דאורייתא, וכיון דלא מצי לאקשויי מינה לבית  הלל ניחא ליה טפי לאקשויי מכל הנך מתניתין דקשו לכולהו, כן נראה לי.",
    "הא דאמרינן: <b>עד כאן לא קאמרי בית שמאי התם אלא היכא דאיכא דקר  נעוץ. </b>פירש רש\"י ז\"ל כיון דאיכא דקר נעוץ אין כאן חפירה אבל היכא  דליכא דקר נעוץ לא דדמי לחפירה, ואינו מחוור דאף על גב דאיכא דקר נעוץ הא  ודאי מיחזי כחפירה דהא קא עביד גומא. אלא הכי פירושו דאיכא דקר  נעוץ הויא לה הכנה אבל ליכא דקר נעוץ לא הויא הכנה. ואם תאמר מכל מקום  אפילו היכא דאיכא דקר נעוץ הא קא עביד גומא ואף על פי שאינו צריך אלא  לעפרא ופטור עליה איסורא מיהא איכא אלא דמשום שמחת יום טוב מקילינן בה,  יש לומר דאיכא דקר נעוץ חשיבא הכנה גמורה ושרי רבנן בכי הא ביום טוב  לגמרי כאלו אין כאן איסור כלל.",
    "האי לישנא דאמרינן  הכא <b>אי נמי עד כאן לא קאמרי בית הלל התם. </b>אינו כשאר אי נמי דאיכא  בתלמודא דפירושו כמו איבעית אימא דהכא הא אצטריך לשנויי נמי אליבא דבית  הלל ופירושו וכן, כלומר וכן לבית הלל אילימא (דהתם) [דהכא] משום דשובכו  מוכיח עליו."
  ]
}