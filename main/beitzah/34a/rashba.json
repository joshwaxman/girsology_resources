{
  "text": [
    "<b>(א\"נ) [אמר ליה]  אנן מפני שצריך לחסמן מתנינן לה. </b>ואיכא מאן דפסק כרבי זירא דאסור  ומפרש לההיא מפני שצריך (לחמן) לבדקן, ויש מי שפוסק להתיר כרבי ירמיה  דמפרש לה מפני שצריך לחסמן, וכן נראה לי חדא דספק בשל דבריהם היא  ולקולא, ועוד נקיט בסמוך ברעפים טעמא דצריך לחסמן דאמרינן שופת  את הקדרה מאי קא עביד אמר רבי שמעון בן לקיש הכא בקדרה חדשה עסקינן ומשום  לבון רעפים נגעו בה, והיינו משום חסימה דאיכא חטאת בשבת משום מכה  בפטיש, דאי משום בדיקה ליכא חטאת בשבת דבין נמצאת שלימה בין  נשברה לאו מידי דאית ביה חטאת קא עביד, כך נראה לי.<br><b></b>ומכל מקום  לדידן דקיימא לן במוקצה כרבי יהודה נראה שאין בודקין אותו אלא במקום  שאינו צריך לטלטלו משם אם ימצא טריפה, דאפילו לראות את הטריפה בעלמא אסרו  בירושלמי בפרק אין צדין (ה\"ה) לראות אלא במקום שאין צריך לטלטלו, דגרסינן  התם בעון קומי [לוי] מהו להראות את הטריפה בבית אפל אמר לו אפיק לבר רבי  אמי [בעי] שמעינן אין רואין את הנגעים בבית אפל שמעינן אין רואין את  הטריפה בבית אפל אמר רב יוסי בר בון ולא מטעם הזה אלא שמא ימצא טריפה  ויהא אסור לטלטלה, וכן אמרו בשבת בשלהי פרק מי שהחשיך (שבת קנו, ב) דלוי סבר  במוקצה [כר\"י] ולא חזי ביומא טבא אלא אקיקלתא. ותמה אני שלא ראיתי לאחד  מן המחברים שהביאה בחיבורם.",
    "<b>ואחד מגיס הקדרה כולן  חייבין. </b>משום דאף המגיס מקרב את בישולו, בשבת פרק כירה  כתבתי יותר.",
    "<b>תנור וכירים אין סכין אותן [ב]שמן ואין מפיגין  אותן בצונן כדי לחסמן. </b>ואם תאמר תיפוק לי דאסור לחסמן על האש ולאפות  ולבשל בהן מפני שמתחסמין, יש לומר דאין אלו צריכים חיסום דאפייה  אלא אפילו בצונן מתחסמין ואסור. ומיהו מההיא דשופת את הקדרה שמעינן שאסור  לבשל ביו\"ט בקדרה חדשה שלא הוחזרה לכבשונות, וגרסינן בירושלמי במועד קטן  (פ\"א ה\"ט) רבי יודן ברבי ישמעאל אורי מדוחק להביא כירה חדשה מבית האומן  ולשפות עליה קדרה ביו\"ט. והא דאמרינן ואם בשביל לאפות הרי זה  מותר לא להפיגן בצונן קודם שיוסקו קאמר שהרי מתחסמין ואין מתירין משום  צורך אפייה שזו היא ששנינו אין מלבנין את הרעפים, אלא שאם הוסקו הרבה  וחושש שלא תשרף הפת בתנור מותר וכן פירש רש\"י ז\"ל. ומיהו קשיא  לי דאם כן מאי למימר פשיטא, ועוד דמסתמא מאי דאסר התיר משום לאפות, אבל  במקצת התוספות ראיתי שכתבו דליבון רעפים הוי תיקון גמור אבל בתנור ליכא  תיקון גמור אלא תיקון מועט ולצורך אפייה התירו.",
    "מתני': <b>ועוד אמר ר' אליעזר. </b>כתב רש\"י ז\"ל [וקשיא לי] דהא אפסקוה  רבנן במילי טובא באין מוציאין את האור והנך דבהדיה והני מילתא אחריתי לאו  מלתיה, ואמאי לא אותביניה בעירובין (כג, א) גבי ועוד דר' יהודה בן בבא  דאותביה מרבי אליעזר דסוכה ושנינן התם לא אפסקוה אלא במלתיה ואלו  אותביניה מהא לא הוה מצי לשנויי הכי, ועמד זה לרבינו ז\"ל בקושיא. והרז\"ה  ז\"ל תירץ דהכא לא אחשביה הפסקה דכיון דאמר רבי אליעזר מגבב  ומדליק כל הני אחריני בהוצאות אור ובלבון רעפים הכל בענין אחד, (וכל)  [וכיון] שהתחיל בהדלקה סדרו אחריו ענייני הדלקה."
  ]
}