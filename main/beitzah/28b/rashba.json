{
  "text": [
    "<b>מהו להראות סכין לחכם.  </b>כתב הרמב\"ם ז\"ל (פ\"ד ה\"ט) דמפני זה אסרו שמא תמצא פגימה ויאמרו לו  אסור לשחוט בה מפני פגימתה וילך ויחדדה במשחזת ע\"כ, ולפי דבריו אינו אסור  אלא בעם הארץ וכן ביאר הוא בעצמו, וזה קשה דאם כן הוי להו לפרושי  ועוד שלא היה להם לומר מהו להראות אלא מהו לראות סכין לעם הארץ.  והרי\"ף ז\"ל פירש גזירה שמא [יוציא] מחוץ לתחום, והרז\"ה ז\"ל הקשה עליו  דבפרק משילין (ביצה לו, ב) משמע דלמאן דאמר תחומין דרבנן אין לגזור משום  תחומין. והוא ז\"ל פירש דראיית סכין כראיית בכור הוא שהן מעכבות  השחיטה ונראה כמתקן ודן את הדין, ואינו נראה בעיני דאם כן אף תלמיד חכם  לא יראה בעצמו כמו שאינו רואה את הבכור אפילו לעצמו. ורש\"י ז\"ל  פירש משום דאוושא מילתא ומיחזי כעובדין דחול דמיחזי שדעתו למכור באטליז  ותלמיד חכם רואה לעצמו בביתו, וגם זה צריך עיון [ו]עוד שלא אסרו לטבח  לשחוט ולמכור לרבים ותנן שוחט ומחלק ביניהם ולהוליך סכין  ובהמה אצל טבח (אסור) [מותר] (לעיל ביצה יא, א).",
    "<b>ורבי יהודה אמר  [קרא] לכם לכל צרכיכם ורבנן אמרי לך ההיא מיבעי ליה לכם ולא לנכרים.  </b>ורבי יהודה נמי אית ליה לכם ולא לנכרים דאפילו בית הלל דרשי ליה הכי  לעיל (ביצה כ, ב) וקיימא לן לדידן הכי, אלא דר' יהודה תרתי שמע מינה  שפיר לכם לבדכם לכם לכל צרכיכם.",
    "<b>שפוד שנרצם. </b>דרש  רב חסדא דלר' יהודה מותר, פרש\"י ז\"ל כשנתקלקל ביו\"ט או שלא היה יודע  מבעוד יום דמכשירי אוכל נפש הוא, ופירש נרצם נשבר ראשו כלומר שאינו ראוי  לצלות בו אלא אם כן יתקנו, ומה שאמרו בפרקין דלקמן (ביצה לד, א) אין מתקנים  את השפוד ואין מחדדין אותו פירשה הוא ז\"ל שם דלא כר' יהודה, אי נמי בנרצם  מערב י\"ט ודברי הכל, והא דאמר רב יהודה אמר שמואל בסמוך שפוד (שנרצם)  [שנרצף] אסור לתקנו בי\"ט אף על גב דמפשט בידיה פירש הוא ז\"ל שנתמעך שדרסו  עליו ונעקם אבל לא נשבר ואסור לתקנו בי\"ט שהם יכולים להשתמש בו כמו שהוא  וטרחא דלא צריך הוא ואף על גב דמפשט בידים ואין צריך להכות עליו בפטיש,  ומכלל דבריו דבנרצם אפילו לתקנו בפטיש מותר לרבי יהודה והרז\"ה ז\"ל פירש  בהיפך דנרצם הוא שנעקם מעט וזהו שמתיר רבי יהודה, ונרצף הוא שנשבר  כדאמרינן (שבת טז, ב) דרצפינהו מרצף זה אסור אפילו לר' יהודה, דמודה ר'  יהודה שאין עושין פחמין לעשות כלי, ואינו מחוור בעיני שאם נרצף  הוא שנשבר ראשו היאך אמרו אף על גב דמפשט בידא, ואם הוא שנכפף ונעקם כעין  שבירה אי אינו יכול לפשטו ביד או אם יכול לפשטו אין זה עושה כלי.",
    "<b>אמר שמואל שפוד שצלו בו בשר אסור לטלטלו אמר רב [מלכיו] ואיתימא רב  אדא בר אהבה שומטו ומניחו בקרן זוית. </b>פירש רש\"י ז\"ל שומטו מלפניו מהר  בגרירא ובטלטול מן הצד עד שיעבירו מלפניו לקרן זוית אבל לא טלטול גמור  דבהכי שרי וכדאמר ר' חייא בר אשי משמיה דרב [הונא] מטלטלו ומשנה  בו שלא לטלטלו טלטול גמור אלא בגרירא בעלמא. וא\"ת כיון שיש עליו בשר  אפילו בהדיא יטלטלנו, דמאי שנא (מנער) [מעור] שמטלטלו אפילו לבית שמאי אם  יש עליו כזית בשר (לעיל ביצה י, א). יש לומר דהכא אין צריך כזית בשר אלא אפילו  פחות מכזית. אבל בתוס' פירשו דשומטו משמע אפילו בטלטול גמור, וכל  שמותר לטלטלו מותר להניחו בכל מקום שירצה וכדמוכח בשבת פרק כירה  (שבת מג, א).",
    "<b>רבינא אמר אף על גב דלית ליה בשר מידי דהוה אקוץ  ברשות הרבים. </b>ואם תאמר למה לן מהאי טעמא והא כלי שמלאכתו להיתר ביו\"ט  הוא, ובתוספות נדחקו בזה ואמרו שהשפוד אין לו תורת כלי (וניטל) [ואינו  ניטל] בשבת כדאמרינן בפרק כל הכלים (שבת קכד, א), וזה דבר תימה הרבה  בעיני שאפילו קנים ומקלות יש להם תורת כלי וניטלים בשבת, כדאמרינן בפרק  כל הכלים (שבת קכג, ב) אמר רבי אלעזר קנים ומקלות וגלוסטרא ומדוכה כלם קודם  התרת כלים נשנו, כלומר אבל לאחר התרת כלים שאמרו כל הכלים ניטלין בשבת אף  אלו מותרים. ואפשר לומר דשפוד אסור לטלטלו משום דמוקצה מחמת מיאוס  הוא, ואף על גב דרבינא גופיה פסק בשלהי פרק בתרא דשבת (קנז, א)  כרבי שמעון דלית ליה מוקצה ואפילו במוקצה מחמת מיאוס וכן נמי שמואל בשלהי  פרק קמא דשבת (יט, ב) בכרכי דזוגי הא (ד)אמר רב נחמן דביום טוב סתם לן  תנא כרבי יהודה (לעיל ביצה ב, א), ורבינא ושמואל אית להו הכין, וזו  ראיה לרי\"ף ז\"ל שפסק (בסוף מכילתין) כר' יהודה ביו\"ט. אלא שעדיין  נצטרך לומר דאף קערות שאכל בהן אסור לטלטלן ביו\"ט אלא לצורך גופן ולצורך  מקומן, ומיהו אם [הם] בבית שעומד שם מותר לטלטלן בין שפוד בין  קערות ולהוציאן משום גרף של רעי וכדגרסינן בפרק כל הכלים (שבת קכד, א) אמר  ליה אביי לרבה למר אליבא דר' נחמיה הני קערות היכי מטלטלינן להו אמר ליה  רב ספרא חברין כבר תרגמה מידי דהוה אגרף של רעי."
  ]
}