{
  "text": [
    "<b>אמר רב הונא אין הלכה, כאותו הזוג. </b>ומיהו אף  כתנא קמא אין הלכה דאיהו קאמר במוספין מתחיל בשל שבת ומסיים בשל שבת כבית  הלל ואנן קיימא לן כר' דאמר אף חותם ביה מקדש ישראל והזמנים.",
    "<b>אבל ערובי תחומין לא מאי טעמא דלמקנא שביתה ביומא  טבא לא. </b>תמיה לי והלא אינו קונה ביום טוב כלום דהא מתנה, יש  לומר דאפילו ספק אסור מפני שנראה כקונה ביו\"ט. ועוד קשה לי מאי קאמר  דלמקנא ביתא ביומא טבא לא והא אמרינן בעירובין בפרק בכל מערבין (עירובין לט, א)  עירב ברגליו בראשון מערב ברגליו בשני ולר' אליעזר מערב אפילו בפת ובפת  ראשון מיהא כדאמר שמואל התם ולא חיישינן למקנא ביתא כי הכא, יש לומר דהתם  כיון דלא מערב בפת חדש אלא בפת ראשון שכבר עירב בו לא מיחזי כקונה עכשיו  אלא כקנין שקנה מערב יום טוב, ומערב ברגליו נמי כיון דלא בעי למימר ולא  מידי אלא דקאים התם בלחוד לא מחזי כקונה עכשיו כלום, אבל בקונה בפת חדש  ואפילו מתנה נראה כקונה ביומא טבא ואסור. ואכתי קשה לי כי אמרי ליה לר'  אליעזר התם (לח, א) אי אתה מודה שאין מערבין מיום טוב לשבת ואהדר להו  אמאי לא אמר להו משום דלמקנא ביתא ביומא טבא לא, ומיהא לפי מה שפירשנו שם  דאעירובי חצרות קא מקשי לאו מקנא איכא דעירובי רשותא בעלמא הוא, ואפילו  למי שפירש ההיא בעירובי תחומין יש לומר דעדיפא מינה קאמר להו דהכנה ממש  היא דאורייתא ומקנא ביתא ליתא אלא מדרבנן, ועוד דדילמא לית ליה  האי טעמא כדלית ליה לרב[א] הכא דרב חייא בר אשי.<br><b></b>אבל הא קשיא  לי מאי טעמא לא אמר הכא משום הכנה דעדיפא וקא מודה ביה רבא, ועוד קשיא לי  לרב חייא [בר אשי] דאמר משמיה דרב מניחין עירובי תחומין ותיפוק ליה מיהא  משום הכנה, ועוד דרב נמי הא אית ליה הכנה כדאיתא בפרק קמא (ד, א) בהדיא  ובפרק בכל מערבין (עירובין לח, א) גבי פלוגתא דר' אליעזר ורבנן ואם כן היכי שרינן  הכא בערובי תחומין. ויש לומר דקסבר דבמתנה ביום ראשון וביום שני ליכא  משום הכנה, דהא אפילו ביצה דכותה שנולדה ביום טוב ראשון מותרת בשבת והכא  נמי כיון דמתנה ביו\"ט ראשון לא מיחזי כמכין מיו\"ט לשבת ואפילו במערב  בפת, אבל בב' ימים טובים של ר\"ה דכיומא אריכתא דמי אינו מניח  עירובי תחומין אפילו [במתנה] ואפילו לרב דלית ליה אסור קנייה כי האי משום  דהא איכא משום הכנה מיהא וכההיא דא\"ר אליעזר התם [בפ'] בכל מערבין  ומשתתפין.",
    "<b>למקנא ביתא ביומא טבא לא. </b>ואם תאמר והא אמרינן  בגיטין פרק הזורק (גיטין עז, ב) ההיא שכיב מרע [דכתב] גיטא לדביתהו בהדי  פניא דמעלי יומא דשבתא למחר תקף עליה עלמא טובא אתו לקמיה דרבא אמר להו  תיזול ותיחוד ותפתח כי היכי דלקני ביתא ולקני גיטא אגב ביתא, אלמא קונים  בשבת וכל שכן ביום טוב. יש לומר דגבי שכיב מרע הקילו,  תדע דהא תנן לקמן בפרק משילין (ביצה לו, ב) לא מקדשין ולא חולצין ולא מיבמין  וכו' כל אלו ביו\"ט ואין צריך לומר בשבת והתם שרי לגרש, אלא (ל)טעמא  דמילתא דבשכיב מרע הקילו.",
    "<b>ממלא נחתום חבית של מים. </b>כלומר:  מחממה.",
    "<b>אף על פי שאינו צריך אלא לקיתון אחד. </b>וכן שרו אותה  בירושלמי (פ\"ב ה\"א). ואם תאמר הכא משמע דלרבות בשיעורא במלאכה אחת ליכא  איסורא, ואיכא למידק דהא אמרינן לקמן (ביצה כא, ב) אין מזמנין את העכו\"ם ביו\"ט  גזירה שמא ירבה בשבילו. יש לומר דשמא ירבה בשבילו בקדרה בפני עצמה, אבל  לרבות בשבילו בקדירה [אחת] אחר שהניח על גבי האש נמי שרי לדידן דקיימא לן  כרשב\"א אפילו באפיה וכל שכן בקדרה שהבשר והתבשיל יפה בשעה שהקדרה  מלאה בשר. והא דאמרינן בפרק קמא דחולין (טו, ב) המבשל לחולה בשבת אסור  לבריא גזירה שמא ירבה בשבילו, התם נמי בקדרה אחרת קאמר, ואי נמי אפילו  באותה קדרה לאחר שהניחוה על האש דלגבי שבת בין כך ובין כך  אסור.<br><b></b>אלא הא קשיא דאמרינן בשמעתא קמייתא דפרק ר'  ישמעאל במנחות (סד, א) בעי רבא חולה [שאמדוהו] לשתי גרוגרות ויש שתי  גרוגרות בשתי עוקצין וג' בעוקץ אחד הי מינייהו מייתינן שתים מייתינן  דחזיא ליה או דילמא ג' מייתינן משום דקא ממעט (בבצירה) [בקצירה], ואסיקנא  דג' מייתינן דב' לא מייתינן משום דכי קא ממעט באוכלה נפישא בצירה, ומשמע  מהתם דבהכין הוא דאיבעיא ליה אבל היכא דאיכא שתים בעוקץ [אחד] ושלשה  בעוקץ אחד דשתים מייתינן שלש לא מייתינן כי היכי דלא ניפוש באוכלא. ותירץ  רבינו יצחק הזקן בעל התוס' (שם במנחות) דהתם בשבת דאיכא איסור סקילה אבל  ביום טוב דאיסור לאו לא, ולפי זה [ב]ההיא דחולין אפילו להוסיף באותה קדרה  קודם הנחתה על גבי האש נמי גזרינן. ואי קשיא לך ההיא דגרסינן  בעירובין פרק (בכל מערבין) [הדר] (סח, א) ההוא ינוקא דאישתפוך חמימיה  אתו לקמיה דרבא אמר להן נשייליה לאימיה אי צריכה נחים ליה אגב אימיה אלמא  אפילו בשבת רבויי בשיעורא שרי יש לומר דההיא על ידי ארמאי קאמר אבל לא על  ידי ישראל, וכן כתב שם רש\"י ז\"ל וכן פירשו בתוספות רבותינו בעלי  הצרפתים. ובמקומה כתבתי כי מדברי בה\"ג נראה שהוא גורס נחיימו ליה סתם  כלומר אפילו על ידי ישראל, ולא קשה מידי אהא דהכא דכיון דלגבי  יום טוב שרי אלמא ליכא איסורא דאורייתא ומדרבנן בלחוד הוא דאסור  במקום מצוה כגון גבי מילה שרו ליה רבנן, ושם כתבתיה בארוכה בסייעתא  דשמיא.",
    "גרסת הספרים כך היא: <b>אי אמרת הוא נאסר  וקמחו נאסר צריך לאקנויי קמחו לאחרים תא שמע מי שלא הניח ערובו וגו' שמע  מינה הוא נאסר וקמחו נאסר. </b>וכן היא בהלכות הרב אלפסי ז\"ל. ויש מקשים  (בתוד\"ה אי אמרת) לגרסא זו דאי אין קמחו נאסר היאך אפשר שיאפו ויבשלו לו  אחרים דאם כן מה הועילו חכמים בתקנתן כל (ליערב) [אדם לא יערב] ויתן  לאחרים שיעשו לו, ועוד כיון דהוא נאסר היאך יעשו לו אחרים שלוחו של אדם  כמותו, ואין עיקר לקושיות אלו לפי דעתי דעירוב דרבנן הוא ואם  איתא דלא אסרו קמחו יש ללמוד שלא החמירו בדבר אלא שלא יעשה הוא בעצמו אבל  אחרים אופים (ומכלכלים) [ומבשלים], לו דמילתא דלא שכיחא הוא שלא  יערב כדי שיאפו ויבשלו לו אחרים. אלא הא קשיא לי לכשתמצא לומר  דהוא וקמחו נאסר כי מקנה קמחו לאחרים אמאי שרי הא כבר נאסר קמחו והרי הוא  כמוהו, והיאך יהא מותר לחצי יום טוב, אדרבא הוה ליה [למימר] שיהא קמחו  כבעליו וכענין שאמרו בעירובי תחומין (לז, א) דהבהמה והכלים כרגלי הבעלים  ואפילו נתנן לאחר בשבת או ביום טוב. ויש לומר דלגבי הא נמי הקילו  בעירוב תבשילין כיון שאינו אלא להיכרא בעלמא או לכבוד שבת או לכבוד יום  טוב, וכיון שהחמירו עליו כל כך שאסרו הוא וקמחו בעודו שלו שפיר דמי. אבל  בהלכות גדולות גרסינן כך, אי אמרת הוא נאסר וקמחו נאסר אינו מקנה קמחו  לאחרים שלא תועיל לו הקנאתו שכבר קמחו נאסר מערב יום טוב, ואי אין קמחו  נאסר מקנה קמחו אבל בלא הקנאה לא דקמחו בעודו שלו אסור לאפות לו ממנו  ששלוחו של אדם כמותו, [ובסמוך גרס] תא שמע מי שלא הניח עירובי תבשילין  וכו' שמע מינה הוא נאסר ואין קמחו נאסר שמע מינה."
  ]
}