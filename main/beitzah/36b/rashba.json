{
  "text": [
    "<b>וכי עושין גרף של רעי לכתחלה. </b>ואם תאמר שפיר  קאמר אביי דאין עושין לכתחילה כדאמרינן לעיל בפרק יו\"ט (ביצה כא, ב) גבי שיורי  כוסות והיכי שרי רבה, יש לומר דלא אמרו היכי דאיכא הפסד ממונא כי הכא,  עי\"ל דהכא שאני דמים איכא [ו]אינו אלא שמכניס מטתו שם דממילא נעשה כגרף  של רעי, אבל התם דמשקה את (ו)הגוי בכוסו (הנכרי) הוא עושה את הגרף  לכתחלה.",
    "<b>וכשמחזיר נותן לתוכה מים ומחזירה. </b>ואם  תאמר ומה הועיל בכך והלא כשנותן אותן המים כגרף הם ואינם ראויים לכלום  והיאך יטלטל הכלי המאוס מחמתן והמים חזרו להיות כעביט, יש לומר דחזו  לבהמה. ואם תאמר והיכי שרו ליה לטלטל העביט עם מימי הרגלים והא אפשר  לנערם וכדאמרינן (שבת קמב א) מטלטלין את הכלכלה והאבן בתוכה כלומר שיש בה  פירות ואף על פי שיש אבן בתוכה, ואוקימנא דוקא בפירי דמטנפי כלומר אם  ינערם כדי שתפול האבן אבל פירי דלא מטנפי לא אלא ינערם כדי שתפול האבן,  יש לומר דהכא שאני שאם ישפכם שם יתלכלך ביתו ונעשה גרף של רעי.<br><b></b>ולדידי קשיא לי למה התירו להחזיר על ידי נתינת המים לתוכן, דהא  משמע דכלים עצמן מאוסים ואסורים לטלטלן בפני עצמן אלא שעל ידי (חמין)  [המים] נעשה למים בסיס וניטלין על ידיהן, והא קיימא לן (שבת קמב, ב) דלא  אמרו [ככר] או תינוק אלא למת בלבד. ויש לי לומר דהכא בששפך וצריך עוד  לכלי לשנות ולמלאות ולשפוך כאותה ששנו בברייתא, ומשום כבודו התירו לו  להחזיר הכלי ועושים לו תקנה בנתינת מים לתוכו מיהא, כך נראה  לי.",
    "גמרא: <b>שמעת מינה תחומין דאורייתא. </b>[אלא וכו'] [מכאן  ראיה דאין תחומין כלל מדאורייתא] ואפילו של י\"ב מיל כמחנה ישראל, ואף על  פי שאמרו בירושלמי (עירובין פ\"ג ה\"ד) המחוור מכלן שלש פרסאות כמחנה  ישראל, ליתא בשום גמרא דילן, ואף על פי שיש לדחות ראיה זו מכל מקום יש  ראיות כמה ממה שאמרו בפרק כלל גדול (שבת עג, א) דידע לשבת במאי ידע לה  בתחומין ואליבא דרבי עקיבא, אלמא לרבנן לא ידע לה בתחומין דליתנהו לרבנן  דאורייתא כלל. ובפרק בכל מערבין (עירובין לו, א) אמרו דתחומין לית ליה  עיקר דאורייתא, וכבר כתבתיה שם (ספ\"ק דעירובין) בארוכה.",
    "<b>לא דנין והא מצוה קעביד. </b>איכא מאן דמפרש הא מצוה קא עביד והוה ליה  למחשבה בהדי הנך משום מצוה, וכן פירשו בתוס' משם רש\"י ז\"ל, ואוקמה בדאיכא  דעדיף מיניה דאין מוטל עליו, מיהא מצוה קצת איכא ואינו שבות גרידא ולא  מצוה ממש כתרומה והקדשות, ומכל מקום אפילו ליכא דעדיף מיניה אינו דן דאין  דנין בשבת או בי\"ט. ותמיה לי דמכל מקום כיון דלעולם אין דנין אמאי לא  חשיב לה בהדי הנך דמצוה דהא בדליכא דעדיף מיניה איכא מצוה גמורה ואפילו  הכי אינו דן, ואנן לא בגברא מסויים אתינן למיתני (אלא) לומר בדאיכא דעדיף  מיניה לית ליה אלא שבות דרשות אלא מילי דאית להו שבות גרידא ודאיכא אפילו  שבות דרשות ודאיכא אפילו שבות דמצוה אתינן למתני ואם כן לחשוב אין דנין  בהדי הנך דמצוה, ועוד דאם איתא מכל מקום לחשוב בהדי הנך דמצוה דאין דנין  בדליכא דעדיף מיניה, והוא הדין והוא הטעם במה שאמרו דאין מקדשין ואוקימנא  דאית ליה אתתא ובני וכן באין מיבמין דאוקימנא בדאיכא גדול, ועוד הקשו  בתוס' דאנן אין דנין כלל קאמר[ינן] ואפילו בדליכא עדיף מיניה אם כן תיקשי  לן הא דאמרינן בסנהדרין פרק [אחד] דיני ממונות (לה, א) (דלן) [דלידון] במעלי  שבתא ולגמרי' לדינא בשבת ולקטליה בשבתא אין רציחה דוחה שבת וכו' כדאיתא  התם, דאלמא אי לאו דלא אפשר מהאי טעמא דאין רציחה בשבת ואי אפשר למקטליה  באורתא ולא לשהויי עד חד בשבתא אפשר היה לגמור דינו בשבת, ומיהו הא לא  קשה לי כלל דמתניתין כולה משום שבות קאמר וכדאיתא בשמעתין הא דבר תורה  דנין והתם דבר תורה קאמרי, וכן כתבו בתוס' בשם רבינו נסים וכן כתוב  בירושלמי (ביצה פ\"ה ה\"ב) דגרסינן התם אין דנין דיני ממונות בשבת ומתרץ לה  כאן להלכה כאן לדבר תורה ע\"כ, וכ[מ]דומה שאין הגירסא כן אלא אין דנין  (ד\"נ) [דיני ממונות] בערב שבת (סנהדרין לב, א) והיינו דקאמר  דמתניתין פליגא ובמתניתין ליכא אלא אין דנין דיני נפשות בשבת (אלא) [ולא]  בערב שבת ובערב יו\"ט, ומכל מקום מה שכתבתי קשיא.<br><b></b>ולפיכך  נראה כפירושו של ר\"ת ז\"ל והא מצוה קא עביד וחפצי שמים הן לדון ולישא אשה  להוליד בנים וליבם את היבמה, ופריק דאין הכי נמי אי ליכא דעדיף מיניה  לדון ובדלית ליה אשה ובנים ובדליכא גדול ליבם דאז הוו להו חפצי שמים וכמו  (להני) [כל הני] דתניא בפרק שואל (שבת קנ, א) ובפרק קמא דכתובות (ה,  א) משדכין על התינוקות ליארס ועל התינוק ללמדו ספר וללמדו אומנות, אלא  מתניתין דקתני דאיכא משום שבות בדאיכא דעדיף מיניה ואית ליה אשה ובנים  ובדאיכא גדול אחים ליבם.<br><b></b>וביומא גבי אף אשה אחרת מתקינין לו  גרסינן (ירושלמי פ\"ק ה\"א) ר\"ג בעא קומי ר' מונא ולא נמצא כקונה קנין בשבת  אמר ליה משום שבות שהתירו במקדש א\"ר מונא הדא אמרה הלין דכונסין ארמלין  צריכי לכונסן מבעוד יום שלא יהא כקונה קנין בשבת ע\"כ, ומניה משמע דאין  נושאין, לא היא דהתם אפשר בשיש להם אשה ובנים. ומכל מקום כתב רבינו תם  ז\"ל בתשובה (עיין ספר הישר חלק התשובות סי' מ\"ח אות י') דהלכה אין מקדשין  את האשה בשבת אלא מדוחק גדול, ומשם ריב\"א ז\"ל אמרו כי גם הנשואין לבד  אסורין שאפילו קידש מבעו\"י אסור לכנוס לחופה בשבת שהרי הוא כקונה קנין  גמור בשבת ליורשה ולטמא לה ולהפר נדריה, ותדע דהא תנן אין מיבמין ואע\"פ  שאין שם אלא ביאה.<br><b></b>והא דתנן אין מקדשין (ואין) [הוא הדין דאין]  מגרשין והכין נמי איתא בתוספתא (פ\"ד ה\"ג) וחד טעמא הוא דהתם נמי איכא  גזירה שמא יכתוב, ואי קשיא לך הא דאמרינן בפרק הזורק (גיטין עז, ב) ההוא  שכיב מרע דכתב גיטא לדביתהו במעלי יומא דשבתא למחר תקיף עליה עלמא טובא  אתי לקמיה דרבא אמר להו דליקני לה ביתה ותיזיל [ותיחוד] ותפתח כי היכי  דליקני ביתא, אלמא מגרשין אפילו בשבת, יש לומר דשכיב מרע שאני כי היכי  דלא תהא זקוקה ליבם [דהכי נמי] שרו לה למיקנא רשותא בשבת אף על גב דבעלמא  אסור."
  ]
}