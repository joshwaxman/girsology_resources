{
  "text": [
    "<b>תינח בשבת ביום הכפורים מאי איכא למימר. </b>איכא למידק ומנא  ליה השתא דביום הכפורים שרי, דאי משום דתניא כל חייבי טבילות טובלין  כדרכן בין (בי\"ט) [בט' באב] בין ביום הכפורים, הא משמע דאכתי לא ידעינן  ליה. ויש לומר דחדא דאית בה תרתי קא מיבעיא ליה והכי קאמר, יום הכפורים  מאי איכא למימר מי נימא דאסור דאי אמרת שרי מאי איכא למימר.",
    "<b>הואיל ובשבת שרי ביום הכפורים נמי שרי. </b>ואם תאמר אמאי לא אמר ליה  ביום הכפורים נמי פעמים שאדם בא מן השדה מלוכלך בטיט ובצואה. ויש  לומר דביום הכפורים מקום לכלוכו בלבד הוא דרוחץ הא כל גופו לא, וכשהוא  רוחץ כל גופו לא יאמרו דבשביל לכלוך הוא רוחץ שאין דרך להיות כל גופו  מלוכלך.",
    "<b>לא סלקא דעתך דתנן כל חייבי טבילות טובלין כדרכן.  </b>ואיכא למידק מאי קא מוכח מההיא דכל חייבי טבילות דלא הדר ביה רבא  מטעמא דהואיל, דאטו מי קא מפרש טעמא דתנא דההוא ברייתא משום הואיל, אכתי  נימא דרבא הדר ביה מההיא טעמא דהואיל ומתניתין משום גזירה שמא יעבירנו או  משום גזירה שמא ישהה ולפיכך באדם שרי ומתניתין דשבת לאחר (טבילה) [טבול]  וכדאמר רבא וטעמא דהואיל לית לן כלל. ובתוס' דחקו בפירוק קושיא  זו ואמרו דלא מסתבר דהדר ביה מטעמא דלעיל דאיכא תרתי מילי דרבא חדא דנראה  כמיקר וחדא מטעם הואיל ובשבת שרי וגו' ולא תיסמי הני תרתי מילי דהכא מקמי  חדא בשבת, והא דקאמר תלמודא לא סלקא דעתך דתניא כל חייבי טבילות הוה מצי  למימר כדאמרן אלא לישנא קלילא נקט, כלומר דההיא ברייתא שריה ביום הכפורים  ורבא סבר לה כוותיה דאית ליה הואיל. ואין הלשון מתחוור לפי פרושם  כלל, ועוד צ\"ע."
  ]
}