{
  "text": [
    "<b>במהלכת כולי עלמא לא פליגי.</b> והשתא הדרינן על כרחין ממאי דאמרינן לעיל דאיכא בינייהו בקופץ, כלומר: דלרבה ליכא לר' זירא איכא, דהשתא הא קאמר רבה דבמהלכת כולי עלמא לא פליגי, אלמא מודה הוא אפילו בקופץ ובשנפחתו דופני הספינה, דכל שמהלכת לא פליגי דספינה נוטלתו מתחילת ארבע ומניחתו בסוף ארבע.",
    "<b>אמר ליה רב אחא בריה דרבא לרב אשי הלכה כר\"ג.</b> כלומר: בספינה. ויש ספרים דגרסי בהדיא בספינה.",
    "הא דקא מתמה הכא:<b> הלכה מכלל דפליגי.</b> נראה לי דלאו אדרב אחא בלחוד קאי, דהא רב ושמואל נמי אמרי לה בהדיא לעיל. אלא מאן דמהדר לה לגמרא נטר עד סופא ואקשי אכולהו הלכה בספינה מכלל דפליגי.",
    "<b>אמש הכריע אחי אבא.</b> דהיינו ר' יהושע.",
    "<b> הלכה כר\"ג בספינה והלכה כר\"ע בדיר וסהר.</b> ופסק ר\"ח ז\"ל בהא כשמואל, דאף ע\"ג דרב ושמואל הלכה כרב באיסורי, מ\"מ בהא קיימא לן כשמואל הואיל והכריע ר' יהושע בהא כר\"ג. אבל הרב אלפאסי ז\"ל פסק כרב, ואי משום הא דר' יהושע, הא קיימא לן דאין למדין הלכה מפי תלמוד (נדה ז, ב). ואי משום דקיי\"ל הלכה כדברי המכריע, הני מילי במתניתין אבל לא בברייתא כדאמרינן בפרק כירה (שבת לט, ב). ועוד דר' יהושע בעצמו היה חולק, ואין הכרעת בעל דין הכרעה. ועוד דאמרינן לקמן (עירובין מד, א) במעשה דנחמיה אי בדמלו גברי פשיטא דהאמר רב יהודה אמר רב הלכה כר\"ג בדיר וסהר וספינה. וכן נראה לקמן (עירובין מז, ב) גבי דיכרי דאתו למברכתא, דשרא להו רבא לבני מברכתא למזבן מינייהו דכולה מברכתא לדידהו כארבע אמות דמיא. וכן הלכה, ואף רבותינו הצרפתים ז\"ל (תוד\"ה הלכה) כן פסקו.",
    "<b>בעי רב חנניא יש תחומין למעלה מעשרה או אין תחומין למעלה מעשרה.</b> פירוש: בששבת למטה מעשרה ויצא דרך קפיצה חוץ מאלפים אמה ודאי לא מיבעיא ליה דכשהגיע למטה מעשרה לא יזוז ממקומו, ואפילו למ\"ד אין תחומין למעלה מעשרה, כדמוכח לקמן (עירובין מה, ב) בהדיא גבי הא דתניא גשמים שירדו ביו\"ט הרי הם כרגלי הממלא, דאקשינן אמאי ליקנו שביתה באוקיינוס, ומדלא קאמר עלה שמעת מינה אין תחומין למעלה מעשרה דאי יש תחומין ליקנו שביתה באוקיינוס כדאמרינן (שם) גבי ליקנו שביתה בעבים, שמעינן מינה דקושיין דליקנו שביתה באוקיינוס אפילו סבירא לן אין תחומין איתא, וכטעמא דאמרן דכיון דקנו שביתה למטה מעשרה אף ע\"פ שחזרו העבים והוציאום מתחומן בלמעלה מעשרה, מכל מקום בשהניחו לארץ והרי הן חוץ למקומן לא יזיזם מד' אמות. אלא ר' חנניא בשלא קנה שביתה למטה קא מיבעיא אם יש תחומין למעלה מעשרה וקנה שם שביתה, וכדאמרינן לקמן (שם) גבי עבים. וא\"נ מהו לצאת מתחומו דרך קפיצה או דרך ספינה ואפילו כמה שירצה.",
    "ואתיא למפשטה<b> מדאמרו לו לר\"ג מה אנו לירד ואמר להם מסתכל הייתי והיינו בתוך התחום קודם שחשיכה.</b> וקשיא לי דהא ספינה מינד ניידא, ואמרינן לקמן (עירובין מו, א) דמים בעבים לא קנו שביתה משום דניידי, וכדתניא נהרות המושכין ומעינות הנובעין הרי הן כרגלי הממלא. וי\"ל דספינה דר\"ג כל בין השמשות מינח ניחא, והכי קאמר: אי אמרת בשלמא יש תחומין משכחת לה בעומדת בין  השמשות, אלא אי אמרת אין תחומין אפילו בעומדת נמי כי לא היו בתוך התחום מאי הוי."
  ]
}