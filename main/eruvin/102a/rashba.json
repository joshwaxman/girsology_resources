{
  "text": [
    "<b>ההוא שריתא דהוה ביה רבי פדת דהוה מדלו לה בי עשרה וכו' אמר תורת כלי עליה.</b> הקשו המפרשים ז\"ל מההיא דאמרינן בסוף במה מדליקין (שבת לה, א) שכוורת בת ג' כורים נחלקו רבה ורב יוסף אם מותר לטלטלה ובת ד' שוין שאסור לטלטלה. ותירצו בתוס' דכוורת אין דרכה לטלטלה וכל שגדולה כל כך אסור לטלטלה בשבת. אבל קורה זו דרכן היה לטלטלה בכל שעה לסגור הדלת. אף בשבת מטלטלין אותה כיון שיש תורת כלי עליה עכ\"ל הרשב\"א ז\"ל. [מ\"מ הל' שבת פכ\"ה הל' ו].",
    "<b>כילת חתנים מותר לפרקה ולנטותה בשבת וכו' ולא אמרו אלא דלא נחתא מפוריא טפח אבל נחתא מפוריא טפח אסורה.</b> וכתב הרשב\"א ז\"ל: נחתא מפוריא טפח אסורה, דכיון שהכילה פרוסה לצל הויא לה מטה העשויה כעין גג באמצע כילה. אבל מטה דידן אע\"ג דנחתי סדינין מפוריא טפח לית לן בה [דכיון דפריסת סדינין ע\"ג מטה אין בה משום אהל לית לן בה]. וכ\"כ מורי נר\"ו [מ\"מ הל' שבת פכ\"ב הל' ל]."
  ]
}