{
  "text": [
    "<b>לאותן הדרים במרפסת.</b> כלומר: שהבתים פתוחים למרפסת. אבל א\"א לפרש הדרים במרפסת ממש, דמרפסת אינה אוסרת וכדתנן לקמן (עירובין פה, ב) הנותן את עירובו בבית שער אכסדרה ומרפסת אין עירובו עירוב והדר שם אין אוסר עליו. ואף ע\"פ שרש\"י ז\"ל פירש הדרין במרפסת כגון שיש בה דיורין, לא במרפסת עצמה קאמר אלא דיורין פתוחין לה קאמר. כנ\"ל.",
    "<b>מאי לחצר אילימא לחצר דהיתירא האי לזה בזריקה ולזה בזריקה הוא.</b> כלומר שלזה שבמרפסת הוי בזריקת הפלגה ולזה שבחצר בזריקת גובה, ואפילו לשמואל שניהן אסורין בו.",
    "<b>תינח סלע בור מאי איכא למימר.</b> וא\"ת בור נמי (למרפסת משום ד)הוי לבני מרפסת בשלשול לחודיה ולבני חצר בזריקה ושלשול, והוה ליה אפילו לרב כלזה בפתח ולזה בזריקה וכדאמרינן לקמן (עירובין פה, א) גבי שתי גזוזטראות. וי\"ל דהתם דיחויא בעלמא הוא דבעינן למימר, דרב נמי אית ליה דאדם אוסר על חברו דרך אויר. אבל במסקנא דאסיקנא דלרב אין אדם אוסר על חברו דרך אויר תו לא אצטרכינן לההוא שינויא, אלא אפילו לזה בשלשול ולזה בזריקה ושלשול כלזה בשלשול ולזה בשלשול דמי ואסור לרב. אי נמי התם בזריקת הפלגה וזריקת גובה וכלזה בזריקת הפלגה וזריקת גובה ושלשול ולזה בשלשול לחודיה נותנין אותו לזה שבשלשול, אבל לזה בזריקת גובה לחודיה ושלשול, אי נמי זריקת הפלגה לחודה ושלשול ולזה בשלשול לחודיה, כלזה בזריקה ולזה בשלשול דמי וכן נראה מדברי רש\"י ז\"ל לקמן.",
    "<b>כיון דכי חסרה אסירא כי מליא נמי אסירא.</b> ואסיקנא במליא פירות של תבן שאין ניטלין בשבת. ואע\"ג דאמרינן בפרק חלון (עירובין עט, א) דעפר ועתיד לפנותו לא חייץ ולא מבטל חריץ שבין שתי חצרות מלמיהוי מחיצה. אפ\"ה הכא דלמעט גובה המרפסת לשוותה כפתח למרפסת, כיון דאינו ניטל בשבת ממעט אע\"ג דעתיד לפנותו, כמו כפה ספל דאמרינן לעיל (עירובין עז, א) דממעט. כן כתבו בתוספות."
  ]
}