{
  "text": [
    "<b> תא שמע דתני לוי כל זמן שלא ניסת על היתומים להביא ראיה.</b> כתב הרמב\"ם (הל' אישות פי\"א הכ\"ז) או תשבע שבועת היסת ותיטול. וכתב הרשב\"א ז\"ל דאפשר שזו מהסכמת הגאונים ז\"ל שהסכימו דכל שאינו טוען בגופו של דבר אף על פי שהוא תפוס בידו כגון משכון אינו נאמן עליו אלא בשבועה כעין שבועת וגם זו אינה מוחזקת בגופן של נכסים שיהא לה חלק בגופן אלא מחמת שעבוד, ולפיכך אינה נוטלת אלא בשבועה (ר\"ן על הרי\"ף).",
    "<b>ר' יוסי אומר מוכרת ונותנת סתם ובכך כחה יפה.</b> וקשה לרבנו דהיאך יכולה היא למכור סתם והיאך בית דין נזקקין לה, שהרי היא צריכה בית דין הדיוטות, ועד שתאמר למה היא צריכה היאך נזקקין לה ועוד דהא כל שהיא תובעת למזונות אינה יכולה למכור אלא לששה חדשים ולוקח מפרנס אחד לשלשה יום (להלן כתובות ז, א). וממנה יודע אם למזונות מכרה או לכתובה. ותירץ דכשתובעת בבית דין סתם נזקקין לה ומוכרים לפחות עד כדי ששה חדשים, שהרי יש לה על אותם נכסים חיוב מזונות ושעבוד כתובה, ויעמדו המעות ביד הלוקח ומפרנסים אותה אחד לשלושים יום, ולבסוף הרשות בידה לומר למה היא נוטלת, רצתה בכתובתה נוטלתן רצתה למזונות נוטלתן (תלמיד הרשב\"א בשטמ\"ק, שיטה להר\"ן)."
  ]
}