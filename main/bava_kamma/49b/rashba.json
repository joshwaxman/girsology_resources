{
  "text": [
    "<b>ושטרא נמי לא קני דלאו אדעתא דשטרא אחזיקי.</b> כלומר וכל שהחזיק בקרקע יכול להוציא השטר מידו דהמחזיק בקרקע קנה השטר בכ\"מ שהוא דשטרא אפסרא דארעא.",
    "<b>כיון דמית ליה גר פקע שעבודיה.</b> ואפילו משכנו שלא בשעת הלואתו ואף ע\"ג דאמרינן דקניא מדר' יצחק ה\"מ שאינו משמט וא\"נ להתחייב באונסין למאן דאית ליה הכין אבל גופו ממש להיותו שלו לא דהא מסתלקי בזוזי דשעבוד בלחוד הוא דאית ליה עליה כשמת הגר הא פקע שעבודיה.",
    "<b>משכונו של גר ביד ישראל ובא ישראל אחר והחזיק בו וכו'.</b> מסתברא לי דה\"ה אם אין לו משכון אלא שיש לו מלוה על גר זה גובה מנכסיו כנגד חובו ואף ע\"ג דכשמת הגר נעשו כל נכסיו הפקר אין שעבודו של זה נפקע דלא עדיף הפקר מהקדישו בהקדש ר\"ל בערכין דמוסיף עוד דינר ופודה את הנכסים הללו וכך נ\"ל אפילו אין לו מטלטלין והא דקאמר משכונו של גר ביד ישראל משום דקא בעי למימר ובא ישראל אחר והחזיק בו קנה את השאר ואע\"פ שהמשכון ביד ישראל חברו וכדמפרש ואזיל ותדע לך דאי לא כיון דאוקימנא בדליתיה בחצרו אפילו כנגד מעותיו למה קנה דאי משום שעבודו הא אמרת דפקע אם מיתתו של גר דהוה כל נכסיו הפקר ואי משום דקני ליה למשכון אי משכנו בשעת הלואתו למ\"ד לא קני מאי איכא למימר אלא כמו שכתבתי ואינו דומה למטלטלי דיתמי דהתם משום דיורשין הן דבר תורה ומשעת מיתה קמו להו ברשות היתומים ואפילו הן מופקדין ביד אחרים ואין בעל חובו גובה מהן כדברי ר\"ע שאמר בפרק הכותב ונותנן ליורשין וכדמפרש בירושלמי שהן יורשין דבר תורה עם גמר מיתה אבל כאן כשמת הגר עד שלא יזכה בהן אחר כבר קדם שעבודו של זה ובזה אפילו ר\"ע מודה לר' טרפון שאמר התם במופקדין ביד אחרים או שהן בר\"ה ינתנו לכושל שבהן כנ\"ל.",
    "<b>והלכתא דליתיה בחצר.</b> פירש\"י ז\"ל דליתיה המשכון בחצרו אבל איתיה קניא לו חצרו. ולפי פירושו מיירי בחצר המשתמרת דאי בשאינה משתמרת אפילו איתא למשכון בחצרו לא קנתה לו כדקיימא לן במציאה דבעינן שיהא עומד בצד שדהו וי\"מ דליתיה ישראל בעל המשכון בחצרו דבחצר שאינה משתמרת דלא קנה אא\"כ עומד בתוך חצרו.",
    "<b>לא נחלקו אלא בבור ברשותו.</b> כלומר והפקיר רשותו ולא הפקיר בורו דר' ישמעאל סבר פטור פרש\"י ז\"ל דטעמיה דר' ישמעאל משום דאמר אדעתיה דמקבל נזקי דבור לא הפקרתי רשותי ולדידי קשיא לי דמתוך פירושו משמע דאי לאו האי טעמא מודה ר\"י לחייב בור ברשותו וא\"כ כי רמי מחופר בור ברה\"י הסמוכה לר\"ה כגון אלו שחופרין לאושין פטורין ודייקי עלה טעמא דלאושין הא לאו לאושין חייב אמאי אצטרכין לאוקמה אליבא דרבה כר\"ע דוקא דמחייב בור ברשותו דהא בכי ההיא דברייתא כ\"ע מודו בה ע\"כ נ\"ל דטעמיה דרבי ישמעאל משום דא\"ל תורך בביראי מאי בעי היה לו להשמר שלא יפול בבור כנ\"ל."
  ]
}