{
  "text": [
    "<b>הא דאמר רב יהודה למעוטי א' אומר שורך הזיק וא' אומר שורך הזיק.</b> לא ידעתי למה תפס לשון זה שאין המחלוקת בין שני השוורים המזיקים אלא בין שניהם לניזק והו\"ל למימר שורו הזיק כלומר דכל חד וחד מצי מדחי ליה ועוד קשיא לי למה ליה לתנא לאשמועינן הכי פשיטא דכל חד וחד מצי מדחי ליה.",
    "<b>אפילו נגח ואחר כך הפקיר נגח ואח\"כ הקדיש פטור שנאמר והועד וכו'.</b> עד שתהא מיתה והעמדה בדין וגמר דין שוין כאחד מסתברא דלאו כאחד שיהא משעת נגיחה ועד שעת גמר דין מאיש אחד שא\"כ אפילו נגח ומת ונפל השור לפני יורשין ועוד היה לו לומר אח\"כ הקדיש או מכר אלא משמע עד שיהיו שוין כאחד שיהא מבעלים קרי' ביה מתחלתו ועד גמר דין שור איש כנ\"ל.",
    "<b>שנאמר והועד בבעליו.</b> ואע\"ג דהאי והועד לא מיירי בעדות שמעידין לסוקלו אלא ליעדו כדי שישמרנו דמסיפא דקרא קא דריש דכתיב והשור יסקל וכן משמע מדפריך השור יסקל כתיב.",
    "<b>כגון שקבל עליו שמירת גופו ולא קבל עליו שמירת נזקיו.</b> וה\"ה דה\"מ למינקט איפכא כגון דאזיק תורא דשואל לתורא דמשאיל וכגון שקבל עליו שמירת נזקיו ולא קבל עליו שמירת גופו."
  ]
}