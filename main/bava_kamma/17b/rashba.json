{
  "text": [
    "<b> סד\"א ושלח את בעירה כתיב וכו'.</b> ואע\"ג דהא שמעינן לה מרישא דקתני בהדיא התרנגולים מועדין להלך אפ\"ה ניחא ליה לאשמועינן בתרוייהו בשן וברגל קמ\"ל דחיה בכלל בהמה ופירש\"י ז\"ל דכתיב זאת הבהמה אשר תאכלו וכתיב בתרי' איל וצבי ויחמור ואיכא למידק אם כן תרנגולין מאין אלא בין חיה בין עופות בכלל בהמה דילפינן בהמתך מבהמתך דשבת כדדרשינן בשלהי פרק שור שנגח את הפרה (בבא קמא נד, ב) דבעירה היינו בהמתו כדמתרגמינ' בהמה בעירא.",
    "<b>בגופה דרך הלוכה ובשערה דרך הלוכה באוכף שעליה.</b> בהנך שהן גופה ובגופה תני בהו דרך הלוכה באינך לא איצטריך ותנא הני וה\"ה בקרנא דרך הלוכה וכן תני לה בתוספתא (ב\"ק פ\"א מ\"ד).",
    "<b>וחמור במשאו.</b> אע\"ג דהיינו כשליף דתנא ליה אצטריך לפי שאין משאו של חמור מהודק עליו כשליף שעל הבהמה וסד\"א דכל כי האי לאו כגופו דמי קמ\"ל.",
    "<b>וחזיר נובר באשפה.</b> (יכרסימנה) [יכרסמנה] חזיר מיער (תהילים פ׳:י״ד) מתרגמינן (טבריבה) [ינובריניה].",
    "<b>וטנפו או נקרו.</b> טנפו ברגליהן קאמר דהיינו רגל א\"נ שטנפו שנתגלגלו בהן להנאתן דהיינו שן כדאיתא בפ\"ק.",
    "הא ד<b>אמר רבא כל שבזב טמא בנזקין משלם נזק שלם וכל שבזב טהור בנזקין משלמין חצי נזק.</b> כתוב בתוס' דעיקרו לא בא אלא למעט הזורק וכה\"ג אמר רב אשי בע\"ז בשלהי פרק ר' ישמעאל (עבודה זרה ס, ב) דהא קנה בקומטו של זב והסיט בו את הטהור טהור (נדה מג, א) ולענין נזקין אין חילוק ומיהו אפשר דלגבי בהמה יש חלוק דשנוי הוא ואינו משלם אלא חצי נזק.",
    "ירושלמי (פ\"ב שלהי ה\"א) היתה טבלא מונחת וזכוכית עליה דרסה ע\"ג טבלא ונשברה הזכוכית על הטבלא משלם נזק שלם ועל הזכוכית משלם חצי נזק היתה טבלא מונחת זו ע\"ג זו דרסה על העליונ' [ונשתברה השניה על העליונה] משלם נזק שלם ועל התחתונה משלם חצי נזק.",
    "<b>ועגלה המושכת משלם נזק שלם.</b> הקשה הראב\"ד ז\"ל ומ\"ש מדלי הקשור ברגלי התרנגולין דאינו משלם אלא חצי נזק והוא מפרק לה דהתם אורחי' והכא לאו אורחי' ופי' דהתם לאו משום צרורות אלא משום דלאו אורחייהו.",
    "<b>ובא אחר ושברו במקל פטור.</b> דאמר ליה מנא תבירא תברי ודוקא בזורק בעצמו אבל בזורק אבן על הכלי לשברו וקדם אחר ושברו השני חייב שהראשון לא עשה כלום בכלי בעצמו ותדע לך דאל\"כ אין לך צרורות כי אורחייהו דמכיון שהתחילו הצרורות להודס מתחת הרגל הרי הוא כאלו שבר את הכלי דבתר מעיקרא אזלינן כן כתבו בתוס'."
  ]
}