{
  "text": [
    "<b>והא דאביי דיצאו עליה (עסיקני) [עסיקין].</b> כשהחזיק אחר שיצאו עליה (העסיקני) [העסיקין] קאמר ומש\"ה לא מצי למהדר ביה דכיון דלא חש לעסיקין ודש אמיצרי לראות מה היא צריכה כבר גלה בדעתו דניחא ליה בה אע\"ג דאית עליה עסיקין אבל אם לא החזיק בה לאחר מכאן אע\"פ שדש אמיצרא קודם שיצאו העסיקין יכול לחזור בו ודוקא כשלא החזיק בה חזקה גמורה בנעל וגדר ופרץ שהן החזקות שנשנו בפרק חזקת הבתים (ב\"ב מב,א) אלא שהלך בשדה לראות מה היא צריכה והיינו דנקט הכא דש אמצרי ויש בזה מפרשים רבים בענינים אחרים וכמדומה לי שזה הנכון.",
    "<b>ורב הונא אמר אי כסף או מיטב.</b> רב הונא לאיפליגי אההיא דרב פפא ורב הונא בריה דרב יהושע אתא דאינהו אמרי כל מידי מיטב הוא ואתא הוא למימר דלעולם יהיב ליה מיטב שדהו או כסף כל היכא דאית ליה או האי או האי אבל אי לית ליה לא מחייבינן ליה למטרח ולזבוני.",
    "<b>פשיטא האי ברא והאי לאו ברא.</b> איכא למידק מאי פשיטא דהא אמר שמואל שאם נטל חלק של אחד מהם (יותר) [ויתר] וי\"ל דשאני התם דכיון דכל חד וחד לקח קרקע (יותר) [ויתר] על חלקו דמימר אמר אי אתי וטריף מאחי לא הדר עלי והלכך גמרי לחלוק לגמרי ושלא לחזור אחד על חברו אבל הכא חד נטל כספים ואלו בא ב\"ח לא מצי למגבי מיניה דמטלטלי דיתמי לב\"ח לא משתעבדי אנן סהדי דלא עלתה על הדעת שיהא שעבודו של ב\"ח על זה ולא על זה שאין אחד מהם מקבל על חלקו אחריות בעל חוב.",
    "האי שמעתא ד<b>שני אחין שחלקו ובא בעל חוב ונטל חלקו של אחד מהם</b> דפליגי בה רב ושמואל ורב אסי כבר כתבתיה בארוכה בשלהי בית כור (ב\"ב קז, א) בס\"ד."
  ]
}