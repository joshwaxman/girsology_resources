{
  "text": [
    "מתני':<b> יין נסך שנפל על גבי ענבים ידיחם.</b> דלא בלעי כלל, ואם היו מבוקעות וכו' משום דבלעי ושמא יש בהן נותן טעם. כתב הראב\"ד ז\"ל שאם היו הענבים מטפות והענבות מטולטלות מעוקצה וקרובה לינטל הרי היא כמבוקעות ואסורה.",
    "גמרא:<b> ההיא ביתא דחיטי דנפל עליה חביתא דחמרא וכו'.</b> וכגון שהיה ביין כדי ליתן טעם בחטים, כך פירש הראב\"ד ז\"ל.",
    "<b>שרא רבא למיפא ולזבוני לגוים שלא בפני ישראל.</b> כתב ר\"ח ז\"ל שמע מינה דפת של גוים אסור איסור חמור, דחיישינן דילמא נפיל בחיטי יין נסך. והקשה עליו הרמב\"ן נ\"ר דאם כן חטים לא נקח שמא נפל עליהם יין נסך, אלא אחזוקי איסורא לא מחזקינן.",
    "<b>ואסיקנא דדוקא חיטי הואיל ואגב צורייהו בלעי וכמבוקעות דמיין.</b> ומשמע מהכא דיין שנפל על גב שעורים בהדחה סגי להו כענבים שלא נתבקעו, ומיהו דוקא שהדיחם מיד או לזמן מועט, אבל אם עמד היין עליהם זמן מרובה, אנן סהדי דודאי בלעי, דאפילו בלתיתא חיישינן להו לענין חמץ, דתניא (פסחים מ, א) אין לותתין את השעורים, כל שכן אם שורין השעורין ביין זמן מרובה דודאי בולעין ואין להם היתר בהדחה, כן נראה לי."
  ]
}