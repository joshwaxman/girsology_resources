{
  "text": [
    "<b> ישראל המסתפר מעובד כוכבים רואה במראה.</b> ובחנם לראות במראה אם הוא נאה אסור משום \"לא ילבש גבר שמלת אשה\" (דברים כב, ה), מדהתירו לבית רבי מפני שהם זקוקים למלכות (ירושלמי בפרקין ה\"ב). והרמנ\"ע מתיר לראות במראה כשהוא מסתפר לעצמו כדי שלא יחתוך את עצמו, ואין בזה משום לא ילבש גבר. ואומרים שהשר משנץ היה נוהג כשהיו עיניו כואבות היה מכסה פניו בבגד חוץ מן העינים ומסתכל במראה. והרשב\"א ז\"ל כתב הלכך כל מקום שנהגו האנשים כנשים אין כאן משום שמלת אשה, ושרי, עכ\"ל (שם סי' ו')."
  ]
}