{
  "text": [
    "<b>לוקחין בנים מ\"מ ואין חוששין לא משום נבלות ולא משום   טריפות. </b>כלומר דמיעוטא נינהו ואין חוששין למיעוטי.",
    "<b>ודילמא דעוף טמא הוא. </b>וקשיא לן היכי חיישינן לעופות טמאין, דהא   מיעוטא נינהו כדאמרינן לעיל תניא רבי אומר גלוי וידוע לפנימי שאמר והיה   העולם שעופות טהורין מרובים מן הטמאין לפיכך מנה הכתוב בטמאין. ויש מי   שתירץ דסמוך מיעוטא דעופות טמאין למיעוט דנבילות וטריפות והוו להו רובא. ולא מיחוור דאם כן הוה ליה למימר ודילמא אסורות נינהו דהוה בכלל לשון   זה בין נבלות וטריפות בין בעוף טמא, אבל השתא דקאמר דילמא דעוף טמא הוא   אין בכלל עוף טמא נבלות וטרפות. ורבותינו בעלי התוספות ז\"ל תירצו דאף על   גב דמיני עופות טהורין מרובין מן הטמאין, מיני טמאין גדולין מהן, וכדאמר   לעיל תניא איסי בן יהודה אומר מאה עופות יש במזרח וכולן מיני איה הם.",
    "<b>אלא כך סימני עוברי דגים. </b>כך היא הגרסא ברוב הספרים. ובהלכות   רבינו אלפסי ז\"ל כאן ובמסכת עבודה זרה שילהי פרק אין מעמידין (עבודה זרה מ, א)   גריס כך סימני קרבי דגים, נראית מזה דעת רבינו ז\"ל דסבירא ליה כמאן דאמר   התם דג טמא משריץ דג טהור מטיל ביצים, והילכך כל אימת דמטיל ביצים בידוע   שהוא טהור, ועוברי דגים אין צריכין בדיקה דאין לך בהם אלא טהורים, אבל   לפי גרסת הספרים שלנו אפילו עוברי דגים צריכין סימן."
  ]
}