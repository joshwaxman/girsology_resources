{
  "text": [
    "הא דאמרינן: <b>הא אוקימנא מתניתין דלא כר' אלעאי. </b>נ\"ל דה\"פ הא אוקימא אידך מתניתין דהלוקח גז צאן מן הנכרי דלא כרבי אלעאי, כלומר וכי היכי דאוקימנא ההיא דלא כר' אלעאי כי היכי דלא תקשי לן נוקי נמי הא מתניתין דשחופות ולבנות דלא כר' אלעאי.",
    "<b>וגבי תרומה מנ\"ל וכו'. </b>(קמ\"ל) [וק\"ל] מידי הוא טעמא, אלא לר' אלעאי הא בהדיא קתני רב יצחק אומר משום רבי אלעאי ב\"ש אומר אין תורמין וב\"ה אומרים תורמין, וי\"ל דת\"ק דרבי יצחק סבר לא נחלקו ב\"ש וב\"ה בדבר זה מעולם ורבי אלעאי נמי לא אמרה מעולם כנ\"ל.",
    "הא דאמרינן: <b>נהוג עלמא כר' אלעאי בראשית הגז. </b>כתב רש\"י ז\"ל וה\"ה למתנות דר' אלעאי תרוייהו מנתינ' נתינה גמר להו מתרומה, וכן נמי כתב לקמן (חולין קלח, ב) בריש פרק שילוח הקן דאמרינן התם כל היכא דתנן בארץ ובחוצה לארץ שלא לצורך חוץ מראשית הגז לאפוקי מדר' אלעאי, וכתב הוא ז\"ל דה\"ה למתנות, והא דנקט ראשית הגז, משום דעלה א\"ר אלעאי בהדיא, וראשית הגז אינו נוהג אלא בארץ, ובודאי לכאורה הכין משמע, דכיון דר' אלעאי תרוייהו מתרומה גמיר להו ונהגו כותיה בראשית הגז, על כרחין כותיה סבירא להו בנתינה נתינה, וא\"כ אף במתנות כן, אלא דאיכא למידק דא\"כ אמאי נקט הכא ובריש פרק שילוח הקן ראשית הגז לימא נהגו עלמא בראשית הגז ומתנות ואי משום טעמא דכתב רש\"י ז\"ל דעלה א\"ר אלעאי בהדיא ובראשית הגז אינו נוהג אלא בארץך, ליתא, דאדרבה במתנות פתח בברייתא דר' אלעאי וכדתניא ר' אלעאי אומר מתנות אינן נוהגות אלא בארץ כן היה ר' אלעאי אומר ראשית הגז אינו נוהג אלא בארץ, ולפיכך י\"א דדוקא בראשית הגז דנהוג כותיה נהיג ובמתנות לא נהיג, ומתנות נוהגות אפילו בח\"ל, והיינו דאמרינן לעיל (חולין קלב, ב) רבא (קניא) אטמא ורב נחמן (קניא) [קניס] גלימה, ותרוייהו דרבנן דת\"ל הוו, ורבא דא\"ל לשמעיה כהנא זכי ליה מתנתך אלמא נוהגות הן בח\"ל, ובמס' יבמות (סג, ב)  אמרי אתי חבריה לבבל וגזרו שלש בשביל שלש וחד מינייהו על הבשר מפני המתנות.<br><b></b>ומיהו קשה שהרי נהגו עכשיו בכל המקומות האלו כר' אלעאי אף במתנות, ומנהגן של ישראל תורה היא שאע\"פ שאינן נביאים בני נביאים הם, ולפיכך י\"ל דבבל ובמקומות שבח\"ל שתקנו חכמים לנהוג בהן תרומה ומעשרות הוא שתיקנו ליתן מתנות כתרומה ואפילו באותן המקומות במתנות הוא שתקנו, אבל בראשית הגז לא תקנו אלא נהגו כר' אלעאי, אבל בשאר מקומות חוצה לארץ כל שאין תרומות ומעשרות נוהגות שם אף מתנות כן.<br><b></b>ועוד יש לו לומר דכיון דקי\"ל כרבי אלעאי, ולפיכך היכא דנהוג בראשית הגז נהוג אף אנו שנהגנו כותיה אף במתנות נהגנו, ואין כאן איסור של כלום דדבר תורה נתינה גמרינן מתרומה כותיה כין דשבקיה להו בראשית הגז למיעבד כותיה.",
    "הכי גריס רבינו חננאל זצ\"ל: <b>שכן זכרים כהנים. </b>ופי' כהנים דאפילו בהמה של כהנים חייב בבכורה, אבל במעשר בהמה ובראשית הגז פטורה, ואיכא דמקשו עליה דהא ר' אלעזר בן עזריה מעשר תריסר אלפי עגלי, ורש\"י ז\"ל פי' כהן שהבכור נהגו ליתנן לכהן, אבל המעשר נאכל לבעלים כשלמים, וכן נראה מדבריו ז\"ל שהוא גורס בפני כהן, ומפרש בפני הבית, משא\"כ במעשר שאינו נוהג לאחר הבית. אינו מחוור דמדרבנן הוא דבטל כדאיתא התם בפרק בתרא דבכורות (נג, א) וג\"ז במקומה. אלא הכי גרסינן לפני, ופירושו שמעשר בהמה קדוש לפניו ולאחריו שאם קרא לתשיעי עשירי ולעשירי תשיעי ולאחד עשר עשירי שלשתן מקודשים, משא\"כ בבכור ובראשית הגז, אלא שעדיין ק\"ל דא\"כ לימא לפני ולאחר שלפניו הוא מקדש."
  ]
}