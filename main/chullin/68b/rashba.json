{
  "text": [
    "<b>בפומבדיתא מתנו אמר רב יש לידה לאיברים ורבי יוחנן אמר   אין לידה לאיברים. </b>פירש רש\"י ז\"ל דאפילו אהאי לישנא דפומבדיתא נמי   באבר עצמו פליגי, דרב סבר אסור, דהרי הוא כילוד, ואין חזרה מתרת בו, ור'   יוחנן סבר דחזרה מטהרתו דאינו כילוד, ומאי בינייהו דקאמרי היינו בין   לישנא דנהרדעי ובין ללישנא דפומבדיתא ואליבא דרב, ואמרינן למיסר מיעוט   אבר שבפנים א\"ב, אליבא דרב דללישנא דמערבא דמתנו משמיה דרב אבר עצמו   דוקא מה שיצא לחוץ ומשום בשר שיצא חוץ ממחיצתו, אבל שנשאר בפנים אכתי   לפנים ממחיצתו הוא ושרי, וה\"ה(אולי והרי הוא) בכלל כל מה שבבהמה תאכלו,   אבל ללישנא דפומבדיתא דמתנו משמיה דרב יש לידה לאיברים אפילו מיעוט שנשאר   בפנים אסור דהוה ליה מיעוט לגבי רוב הילוד כמיעוט עובר לגבי רוב עובר   הילוד, והרי הכל אסור. ורבים הקשו לפירוש רש\"י ז\"ל דאם כן היכי מבעיא להו בגמרא הוציא העובר   את ידו והחזירה וחזר והוציא ידוע והחזירה עד שהשלימו לרובו מהו, פשיטא   דלר\"י ודאי כיון דהדור הדור, שהרי הועילו חזרתו לאבר עצמו להתירו באכילה   כל שכן שלא נצטרף לרוב להיותו כיולד. [ועוד] דהיאך חזרה, ושאלו אליבא   דר\"י מאחר דאיתותב לעיל. ורבינו חננאל ז\"ל פירש דהא דאמר ר' יוחנן אין לידה לאיברים לא להתיר   היוצא אומר כן, אלא להתיר מיעוט אבר שבפנים, והא דאמרינן מאי בינייהו,   בין רב ור' יוחנן קאמרינן, ובהא הלכתא כר' יוחנן, והיינו דאיבעיא לן   אליבא דידיה אי אמרינן כיון דהדור הדור או לא. והא דאמרינן ואם תמצא לומר   דכיון דהדור הדור ואף על גב דחזרתו אינה מתירתו, משום דלר' יוחנן מיהא הא   ליתיה כילוד, וכיון שכן דין הוא שתועיל לו חזרתו לענין זה שלא יצטרף עם   מה שיצא אחר כך לחשבו כילוד, כיון שבתחלה בשעת יציאתו לא חשבנוהו כילוד,   והשתא נמי הדר. והפירוש הזה נראה. אלא דק\"ל הא דאמר ר\"י מחלוקת באבר דעובר אבל באבר דבהמה דברי הכל שחיטה   עושה ניפול, ואמר ר\"י ב\"ח מאי טעמא דר\"י אליבא דרבנן האי אית ליה תקתנא   בחזרה ואי לית ליה תקנתא בחזרה. והשתא לפירושו של רש\"י ז\"ל אתי שפיר דהא   אפילו לכולהו לישני ר\"י אבר עצמו מותר בחזרה ס\"ל, אלא לפירושו של ר\"ח ז\"ל   קשיא דהא ר\"י אפילו אבר דעובר נמי לית ליה תקנתא בחזרה כלל, וראיתי בשם   רבותינו בעלי התוס' ז\"ל דאף על גב דחזרה לא מהניא להתירו באכילה, לטהרו   מידי נבלה מיהא מהניא ליה, ואינו דלמאן קאמרינן לרבנן, ולרבנן אפילו בלא   חזרה נמי שחיטת אמו מטהרתו מידי נבלה וכדתנן שחט את אמו ואח\"כ חתכה הבשר   מגע נבלה דברי ר' מאיר וחכמים אומרים מגע טריפה שחוטה, אלא אם כן נדחוק   ונאמר דחזרתו מטהרתו אף מיד טריפה שחוטה ואפילו במוקדשין לא מטמא, ואינו   מתחוור כלל דהא בין חזר בין לא חזר מדינא טהור הוא לגמרי בין מטומאת נבלה   בין מטומאת טריפה שחוטה, אלא שהחמירו חכמים להטעינו טומאת טריפה שחוטה   משום חיבת הקדש, ואם כן היאך נתלי עיקר טעמא דאין שחיטה עושה בה ניפול   הואיל וחזרתו מטהרתו ועיקר חזרתו אינה לא מעלה ולא מורידה מעיקרא דדינא,   וצ\"ע."
  ]
}