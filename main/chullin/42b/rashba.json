{
  "text": [
    "<b>והא איכא חסרון בשדרה. </b>והא דלא אקשינן נמי והא איכא חסרון בגלגולת, כתב הרמב\"ן ז\"ל משום דלא מתניא שיעוריה בהדיא לבית הלל במתניתין, אלא ודאי נחסרה הגלגלת נמי בכסלע טריפה, וכן דעת הגאונים ז\"ל, וכן כתב רש\"י ז\"ל (בפסחים) [עירובין] (ז, א) דחסרון דגלגלת (ל)[ד]טריפה בכסלע דהיינו שיעוריה דבית הלל כמדפרש ליה ר' יהודה אמר שמואל במס' בכורות (לז, ב) וכן כתב לקמן בפרקין (בפסחים) (חולין נד, ב) כמה תחסר עד כאיסר האיטלקי, דאמרינן עלה בגמרא אמר רב נחמן סלע כיתר מכסלע, ופירש רש\"י ז\"ל התם היכא דשיערו חכמים בסלע וכגון פלוגתא דשדרה וגלגלת דתנן (אהלות פ\"ב, מ\"ג) כמה חסרון בשדרה וכו' ובגלגלת בית שמאי אומרים כמלא מקדח ובית הלל אומרים כדי שינטל מן החי וימות ואמר רב יהודה אמר שמואל וכן לטרפה, ולקמן במקומה (חולין נד, ב) נאריך בה ונבאר הענין יותר בס\"ד.",
    "<b>בשר החופה את רוב הכרס. </b>ולא רובו של אותו בשר כולו קאמר, אלא רוב מה שחופה את רוב הכרס אף על פי שהוא מיעוט אצל שיעור הבשר בעצמו, וכן כתב רש\"י ז\"ל. וזה הבשר הוא הקרוי העב שקורין פאנצ\"ה כשפותחין את הבהמה, ופירש רש\"י ז\"ל דשמואל לא סבירא ליה כמאן דפריש לקמן (חולין נ, ב) רוב החיצונה דמתניתין דהיינו בשר החופה את רוב הכרס, דאם כן מאי אתא שמואל לאשמועינן ואיהו מפרש לה למתניתין במלתא אחריתי. והרמב\"ם ז\"ל (הל' שחיטה פ\"ט ה\"ה) כתב דלא בעינן שיקרא רוב קרע מפולש כדי שיראה ממנו הכרס אלא כיון שנקרע רוב עובי הבשר הזה או ניטל טרפה."
  ]
}