{
  "text": [
    "<b>ודלמא טעמיה דר\"ש או כרבא או כר\"י. </b>איכא למידק דטפי ה\"ל לאקשויי ולימא והא ר' יוחנן הוא דמפרש לעיל טעמיה דר' שמעון בההיא משום דאוחז בקטן ואין גדול עולה עמו אינו כמוהו, וקשיא דר' יוחנן אדר' יוחנן דהא נמי ר' אסי משמיה דר' יוחנן אמרה, וי\"ל דהא עדיפא ליה לאקשויי דאי מהתם ה\"א אמוראי נינהו ואליבא דר' יוחנן, אבל השתא פריך שפיר [דרב אמי] גופיה אמאי דחיק ומוקי בהאי טעמא דלמא טעמיה (דר') [דר\"ש] משום דאין בהמה נעשית ידים לאבר א\"נ דאוחז בקטן ואין גדול עולה עמו אינו כמוהו.",
    "<b>אלא לעולם אסיפא ולאו אאבר אלא אבשר. </b>הקשה (הרמב\"ם) [הרמב\"ן] ז\"ל כיון דר' יוחנן גופיה אמר לעיל (חולין קב, ב) לא תאכל הנפש עם השר זה אבר מן החי, ובשר בשדה טריפה זה בשר מן החי, א\"כ בשר מן החי דאסור לבני נח מנא לן, דפסוק זה לישראל נאמר ולא לבני נח, ואי משום אך בשר בנפשו דמו לא תאכלו דכתיב בבני נח לאבר מן החי הוא דאתא, דהרי הוא כמה שנאמר לישראל לא תאכל הנפש עם הבשר. ותירץ הוא ז\"ל דהא דכתיב לא תאכל הנפש עם הבשר משמע ליה לר\"י דבכשהוא כנפש שאינו עושה חליפין והיינו אבר מן החי כ\"פ רש\"י ז\"ל, ואין בכלל זה בשר מן החי, אבל בבני נח דכתיב (בראשית ט, ד) אך בשר בנפשו דמו לא תאכלו משמע לא תאכל הנפש עם הבשר בשנפשו בו, והלכך אפי' בשר מן החי במשמע, ולפיכך קרי ליה ר' יוחנן אוכל שאי אתה יכול להאכילו לאחרים, וזה נכון."
  ]
}