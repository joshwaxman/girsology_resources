{
  "text": [
    "<b>לא הספיק ליתנו עד שצבעו פטור. </b>פרש\"י ז\"ל משום דקנייה בשינוי וה\"ל כמזיק מתנות כהונה או שאכלן. ואיכא למידק א\"כ לסייעי לרב חסדא מהאי מתניתין בפרק הזרוע (חולין קל, ב) ואיכא למימר דאי ממתניתין הוי מצי לדחויי דהתם כגון שגזז (אחר) [אחת אחת] וצבעו וכן כולן שלא באו לכלל חיוב אף היכא דגזז חמש וצבעו לא. ובתוספות רבותינו הצרפתים ז\"ל העידו שמתחלה כן פרש\"י ז\"ל בפרושיו הכתובים מכתיבת ידו שגזז (אחר) [אחד] וצבעו, ואח\"כ העביר(ו) עליו קולמוס, ומדבריו הראשונים למדנו שהיינו יכולין לפרש כן, וזו היא שהוצרך רב כהנא לאשמועינן דאפילו בשגזז כולן היא מתניתין דגזזן ואח\"כ צבען ופטור משום מזיק מתנות כהונה, אלא שאני תמיה אמאי אינו חייב דהא משתרשי ליה, ומי גרע מפרעו בחובו.",
    "<b>ליפרוק וליתיב הא בעינא העמדה והערכה. </b>פירוש לאו למימרא דמקדיש גיזה בעי העמדה והערכה, אף כל שבבהמה צריך כן, וא\"ת אמאי לא קאמר שהעמיד והעריך ואח\"כ גזז ופדה, תירצו בתוס' דבשעת פדייה צריך העמדה והערכה דהעמיד והעריך כתיב, והערכה היינו פדיה."
  ]
}