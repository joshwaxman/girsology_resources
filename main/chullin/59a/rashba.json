{
  "text": [
    "<b>והרי גמל דמעלה גרה ואין לו שנים למעלה וטמא.   </b>כלומר ואם כן היכי כאילת ותנית דכל בהמה שמעלת גרה ואין לו שנים   למעלה טהורה ושני ליה גמל ניבי אית ליה והן השינים שלועסין בהם והגמל יש   לו אחת מכאן ואחת מכאן בקצות הלסתות וכנגדן בסוס נכר כן פירש רבינו שלמה   ז\"ל וכן עיקר. וכן פירשו בתוס' ואם תאמר ואכתי היכי מיתרצא מתניתא דהא   דתני כל שמעלת גרה בידוע שאין לה שינים למעלה ואפילו ניבי קאמר דלית ליה,   אם כן ליקשי [ד]מכל מקום קשיא דהא גמל מעלה גרה ויש לו שינים למעלה,   וברייתא קתני דכל מעלת גרה אין לו שינים למעלה כלל, וכדאקשינן לבסוף משפן   וארנבת. ויש לומר דמעיקרא אקשי ליה אדינא דכאיל ואמר דכל שאין לה שינים   כלל למעלה טהורה שהרי גמל דאין לו ואפילו הכי טמא, ומהדר לאוקומי לקושייה   ולבט(ו)ל דינא דברייתא, ופריך והרי בן גמל דאפילו ניביה נמי לית ליה   וטמא, ובתר דקמא ליה קושייה בבטולי דינא הדר ופריך אכללא דברייתא ולמימר   דברייתא ודאי משבשתא היא דבר מן דין, והרי שפן וארנבת דמעלין גרה ואפילו   הכי אית להו שינים הרבה, ופרקינן דברייתא הכי קתני כל שאין לה שינים   למעלה בידוע שמעלת גרה וטהורה חוץ מבן גמל,והלכך כל שמצא בהמה במדבר   ואינו יודע אם טמאה ואם טהורה בודק בפיה אם אין לה שינים למעלה בידוע   שהוא טהורה ואף על פי שפרסותיה חתוכות סומך על בדיקת שניה והולך ואוכל   ואינו נמנע, ובלבד שיכיר בן גמל, דהא ליכא מינא אחרינא דדמי לבן גמל.",
    "הא ד<b>תנו רבנן אלו הן סימני חיה כל שיש לה קרנים וטלפים ר' דוסא אומר   יש לה קרניים אין צריך לחזור על הטלפים יש לה טלפים אתה צריך לחזור על   הקרנים. </b>ותרצה רב זעירא ד",
    "<b>להתיר חלבה קאמר דכל שיש קרנים וטלפים חלבה   מותר. </b>קשיא להו לרבוותי ז\"ל ולהתיר חלבה [ב]טלפים למה דבהמה נמי   טלפים יש לה. ותירץ רבינו יצחק ב\"ה רבי מאיר זצ\"ל דתרתי קאמר, טלפים   להתיר בשרה וכדאמר רב חסדא היה מהלך במדבר ומצא בהמה שפיה גמום בודק   בפרסותיה והוא שיכיר חזיר, והכא אין צריך להכיר אפילו חזיר שהרי אין   בחיות כמותו. וקרנים להתיר חלבה, ורבי דוסא פליג, ואמר דאין אתה צריך   לחזור על הטלפים כלל דאין לך חיה טמאה שיש לה קרנים וכל שיש לה קרנים   בידוע שיש לה טלפים. והא דתנן בנדה (נא, ב) כל שיש לה קרנים יש לה   טלפים, רבי דוסא היא. ור\"ת אחיו ז\"ל פירש דטלפין משונין קאמר, שאין כיוצא   בהן לבהמה, ושני סימנין קאמר, דכל שיש לה קרנים אתה צריך לחזור על הטלפים   וכל שיש לה טלפים אי אתה צריך לחזור על הקרנים דבכל חד מינייהו סגי, ורבי   דוסא פליג אטלפים, ולחומרא פליג, ומתני' דפרק בא סימן כולי עלמא היא.   ונראין דברי רבינו יצחק ז\"ל דשקלינן וטרינן בגמרא להפריש בין קרני החיה   לשל בהמה ובטלפים לא מפרש כלל."
  ]
}