{
  "text": [
    "<b>אימא כשיעור שני פתחים.</b> פי' שלא ימהר ויתפלל מיד כשיכנס אלא ישהה כשיעור שני פתחים אבל אם יושב סמוך לפתח שפיר דמי, ומיהו בירושלמי דפ' אין עומדין גרס רב חסדא אמר זה שנכנס לביהכ\"נ צריך ליכנס לפנים משני פתחים מה טעם אשרי אדם שומע לי לשקוד על דלתותי גו' ואם עשה כן מה כתיב אחריו כי מוצאי מצא חיים:",
    "<b>רב ששת מהדר אפיה וגריס.</b> וא\"ת והא אמרינן בסוטה בפ' אלו נאמרין [דף ל\"ט ע\"ב] כיון שנפתח ס\"ת אסור לדבר אפילו בדבר הלכה שנאמר ובפתחו עמדו כל העם, ואין לומר שאני הכא דמהדר אפיה, דא\"כ הוי ליה לאתויי מילתיה דרב ששת התם, ונ\"ל דהא דקאמר התם אסור לדבר היינו דוקא בקול רם לפי שמעכב את אחרים מלשמוע אבל בלחש שפיר דמי והא דמהדר אפיה ה\"ה דלא מהדר אפיה מצי למגרס בלחש אלא רבותא נקט דאפילו דמהדר אפיה שנראה כמניח ס\"ת שרי והוא היה מהפך פניו כדי שיכוין לבו לגרסתו, ורב אלפס פי' דוקא רב ששת שתורתו אומנתו אבל איניש אחרינא אסור:",
    "<b>ישלים פרשיותיו עם הצבור.</b> נראה דכל השבוע מקרי עם הצבור הואיל וממנחתא דשבתא מתחילין לקרות הפרשה אע\"ג דלא מיקרי קמי שבתא אלא מרביעי ואולך. במדרש יש צוה רבי את בניו אל תאכלו לחם בשבת עד שתשלימו כל הפרשה, ומיהו אם לא השלים אותה קודם אכילה משלים אחר אכילה:"
  ]
}