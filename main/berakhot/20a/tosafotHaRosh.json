{
  "text": [
    "<b>שב ואל תעשה שאני.</b> פרש\"י ומטומאה גופיה שהותרה לכהן ולנזיר ליטמא למ\"מ דלאו שב ואל תעשה הוא היינו טעמא דלא גמרינן מינה דהתם לאו דכבוד הבריות דוחה לא תעשה דידה דמעיקרא כי כתיב לא תעשה לאו על מת מצוה נכתב אבל השבת אבידה ופסח לכל ישראל נאמרו ואצל כבוד הבריות נתנו לידחות. ולא נהירא שהרי בתמיד ופסח שדוחין שבת קתני בפרק אלו דברים [דף ס\"ט:] דוחין את השבת וקרי ליה דחי' אע\"פ שלא אסרתן תורה מעולם בשבת, וי\"ל דלא ילפינן מנזיר וכהן דבכל חד מינייהו יש צד קולא דמה לנזיר שכן ישנו בשאל' ומה לכה\"ג שכן לאו שאינו שוה בכל הילכך כל אחד מהן קל הוא ונדחה מפני כבוד הבריות ולא שייך הכא למילף מבינייהו:",
    "<b>שב ואל תעשה שאני.</b> וא\"ת והא אמרינן בפ' שבועת העדות [דף ל'.] האי צורבא מרבנן דידע סהדותא לא ליזל קמי דיינא דזוטר מיניה וה\"מ בממונא אבל באיסורא אין חכמה ואין תבונה וגו' אלמא אפילו בשב ואל תעשה לא דחינן איסורא מפני כבוד הבריות, וי\"ל דשאני הכא גבי מת מצוה שגנאי גדול הוא שהמת יהא מוטל בבזיון הילכך דחינן אפילו איסורא, והאי דמדמי ליה תלמודא למוצא כלאים בבגדו לפי שגם זה גנאי גדול שאין לך מתועב ומשוקץ יותר ממי שמהלך ערום בשוק, והאי דפריך הכא מהשבת אבידה מכ\"ש פריך דאע\"פ שאין כאן גנאי כ\"כ דחי להשבת אבידה, א\"נ ההיא דשבועות אם לא ילך להעיד תעשה העבירה על ידו שיתירו אשת איש הילכך יש לו לילך דאין חכמה אבל הך דשמעתין אין שום עבירה נעשית על ידו אלא הוי שב ואל תעשה, אבל לבישת כלאים כל זמן שלובשו הוי מעשה:",
    "<b>האשה שהיתה כובשת ירק בקדרה.</b> משנה היא בפ\"ב דטהרות ומשנה ארוכה היא ואין לפרשה כאן:",
    "<b>זיתים שכבשן בטרפיהן טהורים.</b> משנה היא בפ\"ב דעוקצין וכך היא שנויה זיתים שכבשן בטרפיהן טהורין לפי שלא כבשן אלא למראה, פי' שיהא נראה הזיתים לחים וחדשים כשכבש העלין עמהם ומשום הכי טהורין ואם נגע בעלין לא נטמאו הזיתים ואין עליהם לא תורת יד ולא תורת שומר:",
    "<b>ואנן צווחין ולא אשגח בן.</b> בתענית בפרקא דחסידי קאמר אלא מה יעשו פרנסי הדור שאין דורן יפה:",
    "<b>ויתיב אשערי דטבילה.</b> הא דאמר בערבי פסחים [דף קי\"א ע\"א] האי מאן דפגע בנשי בעידן דסלקי מטבילתן אי איהי קדמא ומשמשא אחזא ליה לדידיה רוח זנונים, היינו בפוגע בהן אבל הכא היה יושב במקום אחד, א\"נ התם מיירי כשעולה מן הנהר ע ערומה:",
    "<b>מתני' נשים ועבדים וקטנים פטורין מק\"ש.</b> פרש\"י בקטן שהגיע לחינוך איירי, ומ\"מ פטור הוא מק\"ש לפי שאינו (יודע) מצוי אצל אביו בעת ק\"ש ומתפילין לפי שאינו יודע לשמור גופו, ולא נהירא לר\"ת דהא אמרינן בפרק לולב הגזול [דף מ\"ב ע\"ב] קטן היודע לשמור תפיליו אביו לוקח לו תפילין והיינו חינוך דידיה אלמא כשהגיע לחינוך חייב בתפילין, וכן בק\"ש אמרינן קטן היודע לדבר אביו מלמדו תורה ומפרש מאי תורה פסוק ראשון של ק\"ש, ופר\"ת דבלא הגיע לחינוך איירי וחייבין דסיפא קאי אנשים ועבדים לחוד אבל קטנים פטורים מהכל כיון דלא הגיעו לחינוך ודרך התנא לשנות יחד נשים ועבדים וקטנים שלא הגיעו לחינוך לענין פטור וגבי סוכה נמי תניא הכי:"
  ]
}