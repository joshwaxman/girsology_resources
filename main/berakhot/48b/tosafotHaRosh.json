{
  "text": [
    "<b>דוד ושלמה תקנו בונה ירושלים.</b> לא שלא ברכו אותה ברכה עד שבא דוד דהא לקמן דרשינן כולהו מקראי אלא דוד ושלמה תקנו המטבע לפי מה שניתוסף טובה לישראל:",
    "<b>הטוב והמטיב ביבנה תקנוה.</b> וקבעוה בברכת המזון שכלה הודאה, ואמרינן בירושלמי כשנחרבה ביתר נגדעה קרן ישראל ואין עתידה לחזור עד שיבא בן דוד, ולכך סמכו אותה אצל בונה ירושלים:",
    "<b>ובשבת מתחיל בנחמה ומסיים בנחמה.</b> י\"מ שפותח במקום רחם נחמנו ומסיים כי בעל הישועות ובעל הנחמות אתה, ברוך אתה ה' מנחם ציון בבנין ירושלים, אבל רש\"י לא פי' כן דרחום נמי היינו נחמה אלא ה\"ק אין צריך להתחיל ולא לסיים של שבת אלא מתחיל ומסיים בנחמה היינו בתקון הברכה דבונה ירושלים קרי נחמה בין שהתחיל רחם בין שיתחיל נחמנו, וה\"ר יוסף פי' דרחם הוא לשון תפלה ואין לומר בשבת לשון תפלה אבל נחם אינו לשון תפלה אלא כמו והנחם על הרעה לעמך, ולא נהירא דהכל לשון תפלה זה כמו זה, ואמרינן נמי בירושלמי דשבת פ' אלו קשרים תניא אסור לאדם לתבוע צרכיו בשבת ר' זירא שאל לר' חייא בר אבא מהו מימר רוענו זוננו פרנסנו בשבת אמר ליה טופס ברכות כך הוא וכ\"ש רחם שאינו כ\"כ לשון תפלה יותר מנחם, ומה שכתב רב אלפס שחותם בשבת בא\"י מנחם עמו בבנין ירושלים הקשה עליו רבינו אפרים מהא דאמרינן לקמן דאין אומר מושיע ישראל ובונה ירושלים משום דאין חותמין בשתים ומנחם עמו ובונה ירושלים הוו להו שתים, ויש מתרצים שאם היו אומרים מנחם עמו ישראל ובונה ירושלים הוה ליה שתים אבל כיון שאומר מנחם עמו ישראל בבנין ירושלים דבר אחד הוא שירחם עמו ע\"י הבנין, וה\"ר יונה אומר שגם זה נמי חשוב כשתים כמו שמצינו בהביננו [לעיל דף כ\"ט ע\"א] שתקנו וישמחו צדיקים בבנין עירך וזהו מעין שתי ברכות ישמחו צדיקים [מעין על הצדיקים ובבנין עירך הוא מעין תשכון בתוך ירושלים הנה שאמרו בבנין עירך והוא דבר בפ\"ע ה\"נ אע\"פ שאמר בבנין ירושלים ענין אחר בפ\"ע הוי] אבל החותם מנחם ציון בבנין ירושלים לא הוי חותם בשתים דציון וירושלים חד הוא:",
    "<b>ר' אליעזר אומר [רצה לאומרה] בנחמה אומרה בברכת הארץ אומרה.</b> זו היא ראיה לפרש\"י דברכת ירושלים קרי לה נחמה:",
    "<b>וחכמים אומרים אינה אומרה אלא בנחמה בלבד.</b> וטעמא כמו שפי' בירושלמי בפ' תפלת השחר א\"ר אחא בר יצחק בשם ר' חנינא דצפורי יחיד בתשעה באב צריך להזכיר מעין המאורע רחם ה' על ישראל עמך ועל ירושלים עירך ועל ציון משכן כבודך וכו' ר' אבדימי דצפורי בעי קומי ר' מנא היכן אומרה א\"ל עדיין אתה צריך לזו כל דבר שהוא להבא אומרה בעבודה וכל דבר שהוא לשעבר אומר בהודאה ומתניתין אמרה כן נותן הודאה למה שעבר וצועק על העתיד לבא, הילכך אומר רצה והחליצנו בברכת רחם שהוא להבא וכן יעלה ויבא, אבל על הנסים אומר בברכת נודה לך שהם לשעבר וכן בתפלה יעלה ויבא ברצה ונחם בבונה ירושלים ועננו בשומע תפלה ועל הנסים בהודאה:",
    "<b>איכא בינייהו דיעבד.</b> פרש\"י דרבנן סברי דבדיעבד לא יצא, וטעמא דרש\"י משום דאמרינן בכל דוכתא דרבנן בתראי לטפויי קא אתו, והכא אינו נראה לי לפרש כן דרבנן קיימי אר' אליעזר דאמר אם רצה לאומרה בברכת הארץ אומרה אפילו לכתחלה וחכ\"א א\"א לכתחילה אלא בדיעבד:",
    "<b>ר' יוסי אומר צריך להזכיר תורה פלימו אומר וכו'.</b> כל הני תנאי לא פליגי אלא מר אמר, חדא ומר אמר חדא:",
    "<b>ומלכות בית דוד בבונה ירושלים לא יצא ידי חובתו.</b> פר\"ח דקיי\"ל בכולהו אם לא אמר לא יצא ידי חובתו:"
  ]
}