{
  "text": [
    "<b>והרי תפלה [דדבר] שהצבור עסוקין בו.</b> ומגופיה דמתניתין לא הוה מצי לאקשויי ליה דקתני ואינו מברך לא לפניה ולא לאחריה, משום דאינו נראה יושב ובטל כיון שהוא עוסק בק\"ש שהוא עיקר והברכות לפניה ולאחריה אינן אלא לצורך ק\"ש, וא\"ת ולר' אבינא נמי תקשי מאי שנא ק\"ש ובה\"מ טפי מתפלה כיון שלא ידע טעמא דבסמוך דמפליג בין דאורייתא לדרבנן, וי\"ל דלר' אבינא ניחא שפיר דכיון דהרהור כדבור דמי ויוצא בהרהור מסתבר שהתירו לו בק\"ש וברכת המזון שהם דאורייתא יותר מתפלה דרבנן אבל אליבא חסדא ס\"ד כיון דאינו יוצא בהרהור ואינו מהרהר אלא כדי שלא יהא יושב ובטל מה לי ק\"ש ומה לי תפלה:",
    "<b>הא לא אתחיל לא [יתחיל].</b> וא\"ת דילמא דוקא בדבור אינו מתחיל הא בהרהור שפיר דמי, וי\"ל דמשמע ליה מדנקט היה עומד בתפלה משמע דאינו מתחיל כלל אפילו בהרהור,, ועוד (משמע) דאף על פי שהתחיל דוקא יקצר אבל לא יהרהר מדלא קתני יקצר בדבור או יהרהר הכל אלמא משמע דאע\"פ שהתחיל אסור להרהר הכל:",
    "<b>פרש\"י אית דגרסי ק\"ש דרבנן היא ומשני אלא ק\"ש אית ביה מלכות שמים וכו'.</b> ולפי מאי דפרישית במתניתין דק\"ש דאורייתא כיון שאינו מזכיר אמת ויציב לא גרסינן ליה:",
    "<b>ספק אמר אמת ויציב וכו' חוזר ואומר אמת ויציב וכו'.</b> [ותימא] היאך מיירי אם ידוע לו שאמר ק\"ש לא הוי אמת ויציב דאורייתא כיון שהזכיר יציאת מצרים בק\"ש דמי גרע משמעתתא שהיה מזכיר יציאת מצרים לעיל בפ\"ב [דף י\"ג ע\"ב] ואם הוא מסופק על שניהם א\"כ מאי קאמר חוזר ואומר אמת ויציב מוטב שיקרא ק\"ש דאית בה תרתי קבלת מלכות שמים וגם יציאת מצרים כדפרשתי במתניתין,, וי\"ל דודאי מתניתין שלא קרא כלל ואין אנו רוצין להתיר לו שניהם מוטב שיקרא הוא ק\"ש דאית בה תרתי אבל הכא דמספקא לן אם קרא שניהם אם נתקן שיאמר ק\"ש לבד אפשר לא תקן הכל כי שמא לא אמר לא זה ולא זה כי אין דרך שיאמר אדם אמת ויציב בלא ק\"ש אבל כשאומר אמת ויציב אפשר שתקן הכל כי שמא אמר ק\"ש לבד בלא אמת ויציב, וה\"ר שמעיה פירש דכיון דאמת ויציב הוי טעמא משום יציאת מצרים א\"כ הוי פרשת ציצית בכללה, וקריאת שמע היינו ב' פרשיות הראשונות ומיירי שידוע לו שקרא שתי פרשיות הראשונות ומספקא ליה אם אמר פרשת ציצית ואמת ויציב:",
    "<b>ק\"ש דרבנן.</b> פסק בשאלתות דרב אחאי דכל ברכות דרבנן אי מספקא ליה אם אמרן אין צריך לחזור ולאומרם וכן מוכח הכא:",
    "<b>ור' אלעזר אמר ספק קרא, ק\"ש ספק לא קרא יחזור ויקרא.</b> ואפילו אי ס\"ל ק\"ש דרבנן חמירא ליה מתפלה משום דאית ביה קבלת עול מלכות שמים:",
    "<b>ור' יוחנן אמר ולואי שיתפלל אדם כל היום כולו.</b> ונראה דלא קאמר אלא היכא שספק לו אם התפלל וה\"ק אינו חושש אם התפלל מספק דאף אם התפלל כבר מאי נפקא מיניה אף מתפלל כל היום כולו מספק ולא פליג אדרב יהודא אמר שמואל והכי אמר לקמן בפ' אין עומדין [דף ל\"א ע\"א] יכול יתפלל אדם כל היום כולו כבר מפורש ע\"י דניאל זמנין תלתא, משמע שאין לאדם להתפלל יותר משלש פעמים, והא דאמרינן במקום שנהגו [דף נ\"ד ע\"ב] דאליבא דר' יוחנן מתפללין תפלת נעילה בתענית צבור מהאי טעמא דא\"ר יוחנן ולואי שיתפלל אדם כל היום כולו, שאני תענית צבור שהוא דומה ליה\"כ והוא ראוי להתפלל בו תפלת נעילה אבל אם ידוע לו שהתפלל נראה דר' יוחנן מודה שאין לו להתפלל יותר,, והגאונים פירשו דהא דאמר ר' יוחנן ולואי שיתפלל אדם כו' דוקא יחיד ואדעתא דנדבה אבל אדעתא דחובה אסור דתפלות כנגד תמידין תקנום והיחיד מתנדב עולת נדבה אבל צבור אפילו אדעתא דנדבה אסור שאין הצבור מביאין עולת נדב' דקיץ המזבח לא נדבה היא אלא מן המותרות הוא בא, והא דאמר רב יהודא אמר שמואל היה מתפלל ונזכר שהתפלל פוסק ואפילו באמצע ברכה מודה ר' יוחנן בהא שהרי שכח שהתפלל וכיון להתפלל אדעתא דחובה הילכך צריך לפסוק אפילו באמצע ברכה דאם היה גומרה הוי כמקריב שני תמידין בשחרית ועובר משום בל תוסיף ואפילו אם היה רוצה לגומרה לשם נדבה לא מצינו קרבן חציו חובה וחציו נדבה, ובתפלת מוסף מודה ר' יוחנן שאינו יכול להתפלל בנדבה דאין מוסף בא בנדבה:",
    "<b>אמר להם גומר [כל] אותה הברכה.</b> וכדמפרש טעמא דגברא בר חיובא ומשום כבוד שבת לא אטרחוהו, הילכך במוסף שאין מתפללין אלא שבע פוסק אפילו באמצע ברכה. והראב\"ד פי' דלא שנא דאפילו תפלת המוספין ראויה היתה [לכל] י\"ח ברכות ואם התפלל י\"ח ברכות וחדש בה דבר מועט למוספין יצא כדאמרינן בירושלמי פרק תפלת השחר בענין כמה ישהה בין תפלת יוצר לתפלת מוסף כדי הילוך ד' אמות (רבא) [רב] אמר צריך לחדש בה דבר זעירא בעי קומי ר' יוסי מהו לחדש בה דבר א\"ל אפילו אמר ונעשה לפניך את חובותינו בתמידי יום וקרבן מוסף יצא, וכן משמע בירושלמי שאכתוב בסמוך שהיו מתפללין במוסף של ר\"ח וחול המועד י\"ח ברכות, וכן היה ראוי בשבת ויו\"ט אלא שהקלו בתפלת המוספין כמו שהקלו בשאר התפלות הילכך במוסף נמי בר חיובא הוא ואם התחיל גומר:",
    "<b>אם יכול לחדש בה דבר יתפלל.</b> לא ברירא לי שפיר פי' דהאי מילתא כי מי שאינו יכול לחדש דבר אם יכול להתפלל במה שמוסיף בקשה] באחת מן הברכות או לפרנסה או לתלמודו וצ\"ע:"
  ]
}