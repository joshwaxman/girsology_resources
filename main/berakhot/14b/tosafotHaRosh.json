{
  "text": [
    "<b>חוזר ואומר אמת או אינו חוזר ואומר, אמת.</b> פי' אם שהה בנתים אבל בשלא שהה פשיטא דלא יאמר, פעמים אמת:",
    "<b>ויאמר אינה נוהגת אלא ביום.</b> דקא סבר דציצית הוי מצות עשה שהזמן גרמא כר' שמעון דפליג ארבנן במנחות פ' כל התכלת [דף מ\"ג] [עיין במעי\"ט אות ה']. מכאן אומר ר\"ת דהלכה כר' שמעון וכן כל אמוראי (דלעיל) סברי דאין או פרשת ציצית בלילה וכן משמע בשבת בפ' במה מדליקין [דף כ\"ה:] גבי ר' יהודא בר אלעאי שהיו תלמידיו מחבאין כנפי כסותם מפני שלא היו להם ציצית בסדינם דקאמר ואינהו סבור משום כסות לילה מדנקט תלמודא האי טעמא ושבק הני טעמי אחרינא דמנחות ש\"מ דאליבא דהילכתא נקט (טעמיה) [טעמם], ועוד דבפ' במה מדליקין גבי הא דפריך דכי היכא דמרבינן שאר בגדים לענין טומאה נרבי נמי לענין ציצית מאשר תכסה ומשני ההוא מבעי ליה לרבות כסות סומא והיינו [דר'] (כר') שמעון ולא קאמר לרבות בעלת חמש דהיינו כרבנן. ועוד סתם ברייתא בפ\"ק דקדושין [דף ל\"ג:] קא חשיב ציצית בהדי מצות עשה שהזמן גרמא, ועוד דבזבחים [בפרק שני דף י\"ח:] פליגי תנאי ומרבה חד כסות סומא מאשר תכסה ואידך מאשר ולא קאמר דסבירא ליה כרבנן אלא דוחק להעמיד שניהם כר' שמעון אליבא דהילכתא:",
    "<b>פטור מק\"ש.</b> אע\"פ שהזכיר כל המצות האמורות בתורה הוצרך להזכיר אלו שזמנם קבוע דאי לא תנא אלא כל המצות הוה אמינא דלא איירי בהנך שזמנם קבוע:",
    "<b>שלוחא הוא דעוית.</b> נמצא כתוב על רבינו יהודה שהביא לו השליח טליתו וכבר קרא ק\"ש בברכותיה ונתעטף בטליתו והתפלל והביא סעד לדבריו מהך דרב דאנח תפילין בין קיש לתפלה ומאי שנא ציצית, ונראה שודאי יש לחלק דתפילין שאני כדאמרינן לקמן ויניח תפילין ויקרא ק\"ש ויתפלל וזו היא מלכות שמים שלימה. ועוד נראה דמן הסברא יש לחלק דשאני תפילין שכתוב בהן קבלת [מלכות] שמים ועול מצות וקראן הכתוב זכרון ואות והם מצוה בגופו של אדם אבל מצות ציצית, אינה [מצוה על הגוף] אלא שחייב הכתוב להטיל ציצית בבגד שיש לו ארבע כנפות ואם לא ילבשנה עתה ילבשנה לאחר זמן ואין להפסיק בין ק\"ש לתפלה בשביל עטיפת ציצית:"
  ]
}