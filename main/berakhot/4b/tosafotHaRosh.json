{
  "text": [
    "<b>וקורא ק\"ש ומתפלל ואוכל פתו ומברך.</b> מכאן משמע שמשעה שהגיע זמן ק\"ש של לילה שאין לאדם להתחיל בסעודה עד שיקרא ק\"ש ויתפלל:",
    "<b>מסייע ליה לר' יוחנן דא\"ר יוחנן וכו'.</b> וקיי\"ל כר' יוחנן ולא כריב\"ל וכן עמא דבר וכן פוסק בה\"ג, ותימא על מנהגנו שאין אנו סומכין גאולה של ערבית לתפלה שהרי אנו מפסיקין בפסוקים ויראו עינינו וקדיש, וא\"ל דס\"ל כרב דאמר לקמן בפרק תפלת השחר דתפלת ערבית רשות ולהכי אין אנו חוששין לסמוך דא\"כ ר' יוחנן דמצריך לסמוך ס\"ל דהיא חובה ורב ור' יוחנן הלכה כר' יוחנן, ושמא ר' יוחנן נמי סבר כמו רב ואפי\"ה מחייב לסמוך ומנהג פשוט משום שבימים הראשונים היו בתי כנסיות שלהם בשדה והיו יראים להתעכב שם אחר תפלת ערבית ותקנו להם פסוקים אלו שיש בהם י\"ח אזכרות כנגד י\"ח ברכות של שמנה עשרה ותקנו אחריה ברכות יראו עינינו והשתא נמי שמתפללין תפלת ערבית בבית הכנסת לא נתבטל המנהג הראשון. ויש מן הגדולים שנהגו שלא לאומרן והאומרים אותן נותנין לדבריהם טעם שאין בו ממש ואומרים כיון שנהגו לומר כן הוי כגאולה אריכתא:",
    "<b>תהלה לדוד.</b> זהו תחלת המזמור ואשרי יושבי ביתך קבעו בתחלתו משום דמיניה נפקא לן לקמן צריך אדם שישהה שעה אחת קודם שיתפלל וגם אנחנו נברך יה בסופו לסמוך הללויה הללויה:",
    "<b>דאלו במיכאל כתיב ויעף אלי אחד מן השרפים.</b> תימא דאמרינן ביומא פ' אמר להם הממונה וכן אתה מוצא בג' מלאכים שבאו אצל אברהם מיכאל וגבריאל ורפאל התם קרי לי' מלאך והכא קרי לי' שרף ומשמע באגדתא של פסח דשני ענינים הם דכתיב ועברתי בארץ מצרים אני ולא מלאך והכתי כל בכור אני ולא שרף. וי\"ל דודאי שני עניינים הם אלא דזימנין דקרי ליה הכי וזימנין דקרי ליה הכי הכל לפי השליחות:"
  ]
}