{
  "text": [
    "הא דאמרינן:<b> במי שיש בו אחד מארבע מראות נגעים הללו דהוי מזבח כפרה.</b> ואמרינן:",
    "<b> הא לן והא להו.</b> פירש רש\"י ז\"ל: בני ארץ ישראל שבתי ערי חומה שלהן מקודשות ומצורע טעון שלוח חוצה להן אינן יסורין של אהבה. והקשה עליו הרב רבי אלחנן ז\"ל דהא משמע בערכין (כט, א) שאין בתי ערי חומה נוהגין אלא בזמן שהיובל נוהג, ואם כן אף בארץ ישראל גופה הוה מצי לאיפלוגי כאן בזמן שהיובל נוהג כאן בזמן שאין היובל נוהג. ותירץ הוא ז\"ל דשמא התם לא מיירי אלא לענין בתי ערי חומה ממש, אבל לענין שלוח מחנות נוהגין עכשיו למ\"ד קדשה לעתיד לבא, ובמסכת כלים (פ\"א, מ\"ז) שנינו, ערי חומה מקודשות שאין (זבין וטמאי מתים) [מצורעין] נכנסין לשם. וגם מקצת מרבני צרפת פירשו לפני רשב\"ם ז\"ל שאף בזמן הזה נוהג כן בארץ למאן דאמר קדשה לעתיד לבא.<br><b></b>ורבנו האי גאון ז\"ל פירש: הא לן לבני בבל שאנו בארץ טמאה הוי מזבח כפרה, אבל דרבי יוחנן דאמר דאינן יסורין של אהבה, לבני ארץ ישראל משום טומאה. והקשה הוא ז\"ל כיון שיש יסורין של אהבה מאי קא אמרי ליה רבנן לרב          הונא וקודשא בריך הוא מי עביד בלא דינא. ותירץ דמשום דנודע להו לרבנן דלא יהיב שבישתא לאריסא ועביד שלא כהוגן, קא אמרו ליה הכי."
  ]
}