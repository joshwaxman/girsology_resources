{
  "text": [
    "<b>ומפליא לעשות אמרי' בב\"ר כי גדול אתה ועושה נפלאות וכו'.</b> אדם עושה נוד אפילו עשה בו נקב קטן משהו הרוח יוצא הימנו והקב\"ה ברא נקבים נקבים באדם ושומר הרוח שאינו יוצא ממנו הוי גדול אתה ועושה נפלאות לכך תקנו בברכה זו ומפליא לעשות:",
    "<b>אומר משמע [ישראל] עד והיה אם שמוע.</b> היינו פרשה ראשונה, בשם ר\"ח אמרו שיש לומר עד פרשת ציצית לפי שיש בפרשה שניה נמי ובשכבך ובקומך ולישנא דתלמודא לא משמע הכי:",
    "<b>ואומר ברוך המפיל חבלי שינה.</b> י\"א שצריך לומר ק\"ש לבסוף סמוך על מטתו ומביאין ראיה מירושלמי דפרקא קמא ר' שמואל בר נחמני כד הוה נחית לעיבורא הוה מתקבל גבי [ר' יעקב] גרוסא והוה [רבי] זעירא מטמר בני קיפיא אמר אשמעיניה היך הוה קרי ק\"ש והוה קרי עד דהוה שקע גו שינתיה מילתיה דריב\"ל פליגי דריב\"ל הוה קרי מזמורים בהדה. ואפשר דגם הוא סובר שהברכה קודמת לשמע אלא שהי' סומך פסוקים לשינה אחר ק\"ש מיהו תלמודא דידן לא נקט האי סידרא:",
    "<b>כי מיתער אומר אלהי נשמה.</b> אע\"פ שהיא ארוכה אינה פותחת בברוך שאינה אלא הודאה בעלמא כדפרשינן לעיל פרק ג' שאכלו, והראב\"ד כ' דהיא סמוכה לברכת המפיל חבלי שינה דשינה לא הוי הפסק:",
    "<b>כי שמע קל תרנגולא לימא ברוך שנתן לשכוי בינה.</b> הלב נקרא שכוי בלשון המקרא דכתיב מי נתן לשכוי בינה והבינה תלויה בלב וע\"י הבינה אדם מבחין בין יום ובין לילה ומפני שהתרנגול מבין ג\"כ ובערביא קורין לתרנגול שכוי התקינו ברכה זו לומר בשמיעת קול תרנגול, ונראה דאפילו לא שמע נמי קול תרנגול שהוא מברך ברכה זו שאין הברכה זו אלא על הנאת האורה:",
    "<b>כי פריס סודרא ארישיה.</b> ה\"ה על כל כובע שמניח בראשו או מניח טליתו בראשו. וכל הנך ברכות שהם להנאתו כמו מלביש ערומים ועוטר ישראל ושעשה לי כל צרכי אם אינו נהנה כגון אם שכב על מטתו ערום אינו מברך אותם. והאידנא נהיגי לברך אלו ברכות אחר שנטל ידיו וידיו נקיות דכל זמן שאין ידיו נקיות אינו מברך אותם והא דאמרינן [פסחים דף י' ע\"ב] כל הברכות כולן מברך עליהן עובר לעשייתן היינו ברכת המצות שאומר בהם וצונו צריך לברך להקב\"ה תהלה שלימה שצונו וקרבנו לעבודתו אבל ברכות של שבח כגון אלו יברך אח\"כ.",
    "<b>כי משי אפיה לימא ברוך המעביר שינה מעיני ותנומה מעפעפי יהי רצון וכולי עד גומל חסדים.</b> כולה ברכה אחת היא ופותחת בברוך וחותמת בברוך ויש בה מעין פתיחה סמוך לחתימה כמו שאומר ותגמלני חסדים טובים כדאיתא במדרש בהאי קרא חדשים לבקרים רבה אמונתך שהקב\"ה גומל חסדים טובים לאדם לפי שבערב אדם עיף ויגע ממלאכת היום והולך לישן ומפקיד נשמתו ביד הקב\"ה ובבוקר מעביר שינה מעיניו ומחזיר לו נשמתו ומחדש כחו בכל בקר ובקר ולכך י\"ל ויהי רצון:"
  ]
}