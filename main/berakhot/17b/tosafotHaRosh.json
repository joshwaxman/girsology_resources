{
  "text": [
    "<b>אין פרץ שלא תהא סיעתנו כסיעתו של דוד שיצא ממנו אחיתופל.</b> ושייך ביה לשון פרצה שפרץ במלכות בית דוד, יוצאת שייך גבי דואג שיצא לתרבות רעה כדאיתא באגדת חלק [דף ק\"ו:] כתיב דואג וכתיב דוייג בתחלה אמר הקב\"ה דואג אני שמא יצא זה לתרבות רעה כיון שיצא אמר הקב\"ה ווי שיצא זה, ואית דמהפכין יוצאת גבי אחיתופל דכתיב ממך יצא חושב על ה' רעה יועץ בליעל, פרץ ע\"ש דואג שפרץ עיר הכהנים:",
    "<b>רב ששת בריה דרב אידי אמר לעולם לא תיפוך.</b> פי' ר\"ח דהלכה כרב ששת דהוא בתראה וקי\"ל הלכה כרשב\"ג במשנתנו [דאמר] שלא כל הרוצה ליטול את השם יטול, ומיה ואין אנו רגילין עתה להחמיר שלא לקרות כי בשאר פעמים אין אנו מכוונין כל כך, והרי\"ף פסק כתנא קמא:",
    "הדרן עלך פרק היה קורא",
    "פרק שלישי",
    "בפי' רש\"י גריס תפלת השחר אחר הי' קורא ובירושלמי גריס מי שמתו וכן נראה הסדר לפי התוספתא וגם מסתבר הכי שכל זה הפרק איירי אכתי בק\"ש ובתר הכי פסוק ותני סדר תפלה ולמה יפסיק באמצע סדר ק\"ש ולעיל נמי איירי בר\"ג שמתה אשתו להכי תני אחריו מי שמתו:",
    "<b>פטור מק\"ש.</b> ובירושלמי מפרש טעמא א\"ר בון כתיב למען תזכור את יום צאתך מארץ מצרים כל ימי חייך ימים שאתה עוסק בהם בחיים ולא ימים שאתה עוסק בהם במתים (ואין) [ואינו] מברך. פי' ברכת המוציא (ואין) [ואינו] מזמן. לברך ברכת המזון:",
    "<b>נושאי המטה וחילופיהן.</b> ה\"ג בסדר המשנה כת\"י הביא רבינו גרשום מאור, עיני הגולה את שלפני המטה צורך בהם פטורין ואין צורך בהם חייבין ושל אחר המטה אפילו צורך בהם חייבין כיון שכבר יצאו ידי המת אף על פי שעדיין יהו צריכין לו:",
    "<b>קברו את המת וחזרו וכו'.</b> ירושלמי ההספד וכל העוסקין בהספד מפסיקין לק\"ש] (פטורין מק\"ש) ואין מפסיקין לתפלה מעשה היה והפסיקו רבותינו לק\"ש ולתפלה והא תנינן אם יכולין להתחיל ולגמור מתניתא ביום ראשון והא דתני תנא ביום שני:",
    "<b>ואין מברכין עליו.</b> דלא תימא הוא אין לו לברך אבל אחרים יאכלו עמו ויברכו ברכת המוציא ויצא הוא בשמיעה:",
    "<b>ואין מזמנין עליו.</b> פרש\"י שאין צריך שיברך ברכת המוציא. ומשמע שאם רצה לברך הרשות בידו, ולא משמע כן בשמעתין דקאמר הכא חוץ לד' אמות נמי אסור מכלל שאינו יכול לברך, ויש שנוהגין לברך ואומרים דהא דמשמע דאסור לברך היינו כשצריך לעסוק בצרכי המת אבל אם כבר עסק או יש שם עוסקים אחרים יכול לברך. ובירושלמי לא משמע כן דגרסינן התם אינו אוכל כל צרכו ואינו אוכל בשר ולא שותה יין ולא מברך ואם ברך אין עונין אחריו אמן, ואחרים שברכו אין עונה אחריהם אמן. ובעניית אמן אינו מתבטל מצרכי המת ואפ\"ה אסור ועוד אמרינן לקמן בפירקין [דף י\"ט] אין המת מוטל לפניהם הם עומדין ומתפללין והוא יושב ודומם ומצדיק עליו את הדין, ואינו עוסק בצרכי המת מדקאמר יושב ודומם והיה יכול לכוין בפסוק ראשון, הילכך נראה שאסור להתפלל כל מי שמוטל עליו האבלות, וכן משמע בירושלמי דפירקין דגרסי' התם תני אם רצה להחמיר על עצמו אין שומעין לו [למה] מפני כבודו של מת או משום שאין לו מי שישא משאו, מאי נפיק מביניהון כשיש לו מי שישא משאו אי תימא מפני כבודו של מת אסור ואי תימא מפני שאין לו מי שישא משאו הרי יש לו מי שישא משאו והא תניא פטור מתקיעת שופר אית לך למימר בחול ולא בי\"ט אמר ר' חנינא מכיון שהוא זקוק לו להביא ארון ותכריכים כדתנן התם מחשיכין על התחום לפקח על עסקי כלה ועל עסקי המת להביא לו ארון ותכריכין כמו שנושא משאו דמי, ולא סבירא ליה לירושלמי דאנינות נוהג בשבת דהא בירושלמי נמי קתני בד\"א בחול אבל בשבת מיסב ואוכל כל צרכו כדרכו ושותה כל צרכו אוכל בשר ושותה יין ומזמנין עליו ואם ברך עונין אחריו אמן אלא מייתי ראיה משבת ק\"ו לי\"ט שמותר להתעסק בדבור ולעבור עליו משום שבות הילכך בי\"ט שמותר לקברו ע\"י עממין וגם הוא יכול להתעסק עמהם ולהחשיך על התחום נושא משאו קרינא ביה וכל דין אנינות נוהג בו אבל בשבת כיון שאין קוברין אותו בשבת אף ע\"פ שמותר להחשיך עליו חייב במצות. כך כתב הרמב\"ן:"
  ]
}