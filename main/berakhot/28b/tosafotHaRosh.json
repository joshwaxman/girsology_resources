{
  "text": [
    "<b>אסור [לו] לאדם שיטעום כלום.</b> ואפילו התחיל בהתר צריך להפסיק כדמשמע בפ\"ק דשבת [דף ט' ע\"ב] וכן משמע לישנא דאסור לטעום כלום:",
    "ולית הלכתא כריב\"ל ומותר לאכול כשיגיע זמן תפלת מנחה, וכן פסק ר\"ת בפ\"ק דשבת דמוקי מתניתין דלא ישב אדם לפני הספר סמוך למנחה גדולה ולא לאכול בסעודה גדולה ובמנחה גדולה אבל סעודה קטנה סמוך למנחה גדולה מותר להתחיל וכן נמי סמוך למנחה קטנה דלא חיישינן לאמשוכי כלל בסעודה קטנה דבשל סופרים הלך אחר המקל וסתמא דתלמודא דקאמר התם האי לישנא קמא ולישנא בתרא דרב אחא בר יעקב קאמר לה אע\"ג דהאי דקא משני תלמודא בלישנא קמא אליבא דריב\"ל קא משני ולא קיי\"ל כותיה משמע הא אליבא דידן (אין אנו צריכין להעמיד המשנה במנחה גדולה מ\"מ כיון דאוקמי הכי ולא קא משני מידי אליבא דידן] ש\"מ דהלכתא הכי:",
    "<b>שלא תארע תקלה על ידי.</b> שלא יטעו תלמידי בדברי לעשות מעשה שלא כהלכה. ולא אומר אפילו אמירה בעלמא:",
    "<b>עד שיראה איסר, כנגד לבו.</b> פי' רב האי גאון שיכוף את ראשו כאגמון שאז רואה איסר שהוא מונח כנגד לבו ולא שישחה גופו וראשו זקוף:",
    "<b>אמר רבא והוא דמצער נפשיה.</b> כגון חולה וזקן וכרבא קיי\"ל דהוא בתראי:",
    "<b>כנגד אל הכבוד הרעים.</b> ומתחלה לא קבעו כנגדו לפי שאינו שם המיוחד:"
  ]
}