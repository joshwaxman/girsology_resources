{
  "text": [
    "<b>אהלים לנחלים.</b> פרש\"י דכתיב כנחלים נטיו כגנות עלי נהר כאהלים נטע ה' ופשטיה דקרא איירי בבשמים כדכתיב מור ואהלות. וטפי נראה דדריש מדכתיב מה טובו אהליך יעקב וכו' וסמיך לי' כנחלים נטיו:",
    "<b>הקורא את שמע ואינו יודע להיכן טעה יחזור לתחלת הפרק.</b> ודוקא שאינו יודע להיכן טעה אבל אם ידע שאמר כל הפרק ונזכר שדילג פסוק א' או תיבה אחת אינו צריך להתחיל אלא מאותו פסוק ואילך והכי תניא בתוספתא דמכילתין הקורא את שמע וטעה והפסיק בו פסוק א' לא יתחיל בראש הפרק אלא יתחיל מאותו פסוק ואילך וגומר עד סוף וכן ע במגלה וכן בתפלה:",
    "<b>חתן פטור מק\"ש לילה הראשון וכו'.</b> ופטור בין ביום בין בלילה אם לא עשה מעשה אבל לאחר ד' לילות אע\"ג דטריד וצעיר דלא מצי בעיל מ\"מ לא טריד כולי האי כי כבר נתייאש קצת:",
    "<b>ומעשה בר\"ג שנשא.</b> כלומר אם אדם גדול כר\"ג רוצה ליטול את השם הרי זה הרשות בידו ואין זה מעשה לסתור:",
    "<b>ובעל הבית בין כך ובין כך ירד למטה ויתפלל.</b> לפי שאין דעתו מיושבת עליו, הא לאו הכי מצי להתפלל ולא דמי להא דאמרינן לעיל לא יעמוד אדם לא על גבי כסא ולא על גבי שרפרף ולא על גבי מקום גבוה ויתפלל דכיון דעלה לאילן לעשות מלאכתו הוי כאדם שעלה לעליה ומצי להתפלל אי לאו משום שאין ק דעתו מיושבת עליו:",
    "<b>לא קשיא הא בפר' ראשון הא בפר' שני.</b> פרשתי לעיל דלרבה) [דלרבא] לאו דוקא פרק ראשון אלא די בפסוק ראשון אבל הרי\"ף פירש (דרב) [דרבא] מודה הכא דבעינן שיהו בטלין ממלאכתן בפרק ראשון דהא רבא קבלה להא דרב מרי ולאו משום דבעינן כונה בכוליה פרק [ראשון אלא] אי לא בטילי ממלאכתן משוי לי' עראי כי הא דאמרינן בפ\"ק דיומא [דף י\"ט:] דאסור לרמוז בעינים בפרק ראשון משום דכתיב ולא אותי קראת יעקב:",
    "<b>אי ר' יהושע מאי איריא פועלים אפילו כל אדם נמי.</b> וליכא למימר דכל אדם רשות ופועלים חייבין דמילתא דפשיטא היא דכיון שכל אדם יכול להתפלל לכתחלה מעין י\"ח דפועלים צריכין לעשות כן:",
    "<b>וחותם בברכת הארץ וכולל בונה ירושלים באמצע.</b> יש כח ביד חכמים לתקן ולקצר הברכות לפועלים כדי שישכרום בעלי בתים:"
  ]
}