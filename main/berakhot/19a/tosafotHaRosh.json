{
  "text": [
    "<b>דוגמא השקוה.</b> פי' בערוך מי צבע כמו המצניע לזרע ולדוגמא, כלומר לכבוד גרים הביאו דבר הדומה למים המרים והשקוה, ומיהו בירוש' דמ\"ק קאמר מהו דוגמא דכוותיהו וזה משמע כפי' רש\"י:",
    "<b>חתכו חוליות לרחבו פחות מד' טפחים טהור מרחו בטיט מקבל טומאה משיסיקנו כדי לאכול בו סופגנין הרחיק ממנו את הטפילה ונתן חול או צרור בנתים בזה אמרו הנדה והטהורה אופות בו והוא טהור.</b> משמע דחול דומיא דצרור שהוא להפריש בינו ובין הטפלה אבל אי מרחו בטיט טמא, וכן פיר\"ח:",
    "<b>וזהו תנורו של עכנאי.</b> כך היה שם אדם דהאי [תנור] דבבא של אחריה קתני יורות הערבים שהוא חופר בארץ וכו' עד וזהו תנורו של דינאי והוא ק שם אדם בפ\"ב דסוטה:"
  ]
}