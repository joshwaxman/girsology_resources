{
  "text": [
    "<b>כל שאין תוכו כברו אל יכנס לבית המדרש.</b> משום דאמרינן כל השונה לתלמיד שאינו הגון כאלו זורק אבן למרקוליס ור' אלעזר בן עזריה ה\"מ היכא דקים לן דאינו הגון:",
    "<b>אמר ר' יוחנן הלכה מתפלל של מנחה ואח\"כ מתפלל של מוסף.</b> ה\"ג וכך היא שנוייה בזבחים פ\"ק [דף י\"ב ע\"א] ובפ' כל התדיר [דף צ\"א ע\"א] והלכה כרבנן דר' יהודה דהכא וא\"כ יש ליזהר כשמאחרין בי\"ה תפלת יוצר עד לאחר ז' שעות שיש להתפלל תפלת המנח' קוד' תפלת מוסף ובירושלמי דפירקין גריס ר' חייא בשם ר' יוחנן תפלת המנחה ותפלת המוסף תפלת המנחה קודמת הוון בעין מימר בשאין שהות ביום להתפלל שתיהן אבל יש שהות ביום להתפלל שתיהן תפלת מוסף קודמת ר' נתן, בר טובי אמר אמר אפילו יש שהות ביום להתפלל שתיהם תפלת המנחה קודמת והא תניא הקדים תפלת המנחה לתפלת המוסף יצא לשעבר אין לכתחלה לא הוא פתר לה בשלא הגיע זמן התפלה כהדא דריב\"ל הוה מפקד לתלמידיו אי הוו לכו אריסטון ומטי יומא (לתשע) [לשית] שעי ועד כאן לא סליקתון תהון מצלין המנחה עד דלא תשרון, משמע שכך ר\"ל דבשעת מנחה קטנה שהוא עיקר זמן המנחה אז יש להקדים תפלת המנחה קודם תפלת מוסף אבל מנחה גדולה דשבע שעות אין לחוש. ומיהו תלמודא דידן לא סבר הכי דאפילו בשעה שביעית פסקינן כרבנן שצריך להקדים תפלת המנחה, ויש מפרשים דהא דקאמר היו לפניו ב' תפלות מתפלל של מנחה תחלה היינו (כגון שרוצה להתפלל שתיהן) (דוקא שצריך עתה להתפלל שתיהם] כי ההיא דירושלמי שרוצה ליכנס לסעודה גדולה ואי אפשר לו להתחיל עד שיתפלל הילכך כיון שצריך להתפלל שתיהן תפלת המנחה קודמת שהיא תדירה וגם עיקר זמנה אבל אם אינו צריך להתפלל תפלת המנחה יכול להקדים תפלת המוסף ולאחר תפלת המנחה עד סמוך לדמדומי חמה:",
    "<b>כל המתפלל תפלת שחרית אחר ד' שעות.</b> לר' יהודה אליבא דר' יהודה נקט משום דקיי\"ל כותיה:",
    "<b>כל המתפלל תפלת המוספין לאחר ז' שעות לר' יהודה.</b> אבל לרבנן אע\"פ שנקרא פושע אינו נענש על כך:"
  ]
}