{
  "text": [
    "<b>דכי מדכירנא עבידנא ככולהו.</b> וכן אנו נוהגין לברך אחר כולן:",
    "<b>דמברכי לאחר דמסלקי תפילייהו.</b> ודוקא בתר תפילין דסברי ושמרת את החקה הזאת למועדה בחקת תפילין הכתוב מדבר, וגם לא היו מברכין אלא כשמסלקין אותם סמוך לחשכה משום שיש מצוה בסילוקן דלילה לאו זמן תפילין הוא, והכי משמע בירושלמי פ' היה קורא דקאמר תפילין כשהוא חולצן אומר אשר קדשנו במצותיו וצונו לשמור חקיו אתא כמ\"ד בחקת תפילין הכתוב מדבר הא כמ\"ד בחקת הפסח הכתוב מדבר לא, ואנן קיי\"ל בחקת הפסח הכתוב מדבר דפסקינן במנחות בפ' הקומץ רבה [דף ל\"ו ע\"ב] דלילה זמן תפילין הוא דהלכתא ואין מורין כן וא\"כ אין צריך לברך עליהם אפילו מסלקן בלילה וכ\"ש אחר שאר מצות. ותימא למ\"ד בחקת הפסח הכתוב מדבר למה לא היו מברכין לשמור את חקיו בגמר אכילת פסח וכן באכילת מצה בזמן הזה דאיתקש לפסח, וי\"ל דדוקא תפילין שיש מצוה בסילוקן סמוך לחשיכה שייך לברך דאין ברכה אלא על עשיית המצוה:",
    "<b>למעוטי ריחני.</b> ה\"ה דהוה מצי למימר שאר מצות וכן פחות מכזית שמברכין לפניו ואין מברכין לאחריו כדפי' לעיל אלא שרצה לומר דבר מסויים:"
  ]
}