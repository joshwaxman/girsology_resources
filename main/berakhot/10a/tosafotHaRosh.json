{
  "text": [
    "<b>כל פרשה שהיתה חביבה על דוד פתח בה באשרי.</b> לאו דוקא נקט אשרי אלא חתימה מעין פתיחה] וכן יש מזמורים אחרים שחתימתן מעין פתיחתן יש שמתחילין הללויה ומסיימין הללויה וכן הודו וכן י\"י אדונינו וכו' ולכך תקנו חכמים ברוב ברכות מעין פתיחתן סמוך לחתימתן:",
    "<b>חטאים כתיב.</b> ואע\"ג דהיינו נמי חוטאים בוי\"ו דהא לא קרינן חטאים בחט\"ף פתח מ\"מ מדשני קרא בדיבוריה ולא כתב חוטאים בוא\"ו יש לדורשו לשון עונות:",
    "<b>בריוני.</b> לסטים ישראל על שהיו עומדין במדבר ללסטם את הבריות קרי להו בריוני לשון ברא תרגום של חוץ:",
    "<b>הוה [קא בעי ר' מאיר] רחמי דלימתו.</b> אע\"ג דאמרי' גם ענוש לצדיק לא טוב ואפילו בצדוקין, שמא היו מצערין אותו יותר מדאי או שמא היו רשעים יותר מדאי:",
    "<b>מעשה דשאול הוה ברישא.</b> אע\"פ שהרב' יש בתורה מוקדם ומאוחר בהני תרתי עובדא דהוה בחד ענינא קא בעי, ורשב\"ם פירש [דבעי] לפי הפשט דסמך מעשה דאבשלום ללמה רגשו גוים שלפי פשוטו היה בתחלת מלכותו דכתיב דה\"א [י\"ד ח'] וישמעו פלשתים כי משחו את דוד ויעלו פלשתים לבקש את דוד שהיו רוצים להעבירו ממלכותו אבל בימי שאול לא היה מלך:",
    "<b>כך מקובלני מבית אבי אבא אפילו חרב חדה וכו'.</b> דכתיב בדה\"י א' [כ\"א ט\"ז] וישא דוד את עיניו וירא את מלאך י\"י עומד בין הארץ ובין השמים וחרבו שלופה בידו נטויה על ירושלם וכתיב ויפול דוד והזקנים מכוסים בשקים על פניהם ובקשו רחמים:"
  ]
}