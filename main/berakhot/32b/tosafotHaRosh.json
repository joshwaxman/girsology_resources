{
  "text": [
    "<b>כל המאריך בתפלתו ומעיין בה סוף בא לידי כאב לב.</b> פי' שמצפה מתי תבא בקשתו לפי שהאריך בתפלתו בכוונה והיינו עיון תפלה דאמרינן בפ' בתרא [דף נ\"ה ע\"א] שלשה דברים מזכירין עונותיו של אדם וחשיב עיון תפלה, אבל ההיא דגט פשוט [דף קס\"ד ע\"ב] דקאמר ג' דברים אין אדם ניצול מהם בכל יום ואלו הן הרהור עברה ועיון תפלה ולשון הרע היינו שאין אדם יכול לכוין בכל שעה וכדאמרי' בירושלמי פ' היה קורא התפלל ומצא עצמו בשומע תפלה חזקה כיון ר' ירמיה בשם ר' אלעזר התפלל ולא כיון לבו אם הוא יודע שחוזר ומתכוין יתפלל ואם לאו אל יתפלל א\"ר חייא רובא אנא מן יומוי לא כוונית אלא חד זמן בעית מכוונא והרהרית בלבי ואמרית מאן עליל קומי מלכא קדמוי אי ריש גלותא אי ארקפתא שמואל אמר אנא מנית אפרוחיא ר' אבין ב\"ר חייא אמר אנא מנית דימוסיא א\"ר מתניא מחזיק אנא טיבו לרישי דכד הוה מטי למודים כרע מגרמיה:",
    "<b>קודם תפלתו מנין שנאמר אשרי יושבי ביתך.</b> לפיכך תקנו לומר, זה הפסוק קודם תהלה לדוד:"
  ]
}