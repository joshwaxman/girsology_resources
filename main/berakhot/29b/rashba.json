{
  "text": [
    "<b>טעה ולא הזכיר של ראש חודש בעבודה ונזכר בהודאה חוזר לעבודה.</b> ולאו דוקא טעה אלא אפילו נסתפק לו אם הזכיר של ראש חודש אם לא הזכיר חוזר. והכי איתא בירושלמי דגרסינן התם בפרק אין עומדין (ה\"ג): רבי יעקב בר אחא רבי שמעון בר בא בשם רבי אלעזר ספק הזכיר של ראש חודש ספק לא הזכיר מחזירין אותו, להיכן הוא חוזר רבי שמעון בר בא בשם ר\"י אם עקר את רגליו חוזר לכתחלה ואם לאו חוזר לעבודה, אמר רבי יודא [בן פוזי] הסיע דעת [כ]מי שעקר את רגליו, ואילין תחנוניא צריכא.",
    "<b>כל שאינו מתפלל עם דמדומי חמה.</b> יש מפרשים אותה בתפלת המנחה, שאינו ממתין עד שעת רצון דהיינו דמדומי חמה דכתיב (תהלים לב, ו) לעת מצוא, וגרסינן בירושלמי  (בפרקין ה\"א) לעת מצוא לעת מצויו של יום, כלומר תמציתו של יום מלשון ונמצה דמו. ויש מפרשים בין של שחר בין של מנחה וכדכתיב (שם עב, ה) יראוך עם שמש ולפני ירח דור דורים, עם שמש זו תפלת השחר ולפני ירח זו תפלת המנחה.",
    "<b>כל היוצא לדרך מתפלל תפלת הדרך. מאי מצלי יהי רצון וכו' ותסמכני לשלום וכו' ותחזירני לביתי לשלום בא\"י שומע תפלה.</b> וזו אחת מן הברכות שאינן פותחות בברוך ואף על פי שאינן סמוכות, ודכוותיה תפלה קצרה, ולפי דעתי ברכות אחרונות שלפני קריאת שמע וכמו שכתבתי בשלהי פרק קמא דמכלתין (יא, א ד\"ה אחת)."
  ]
}