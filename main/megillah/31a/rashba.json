{
  "text": [
    "<b>ושאר כל ימות החג קורין בקרבנות החג.  </b>בכולה שמעתין משמע שלא היו  מוציאין בשאר המועדות ספר תורה לקרות בו פרשת הקרבנות ואנו נוהגין להוציא  בפסח ובעצרת וביום ראשון של חג ובראש השנה ויום הכפורים ספר שני לקרות בו  בקרבן היום אבל בסדר רב עמרם ישנו ואנו  נוהגין כן על פי הקבלה. ואולי נלמוד  מראש חדש וחנוכה, דאמרינן לעיל (מגילה כט, ב) מוציאין שלש  תורות וקורין אחד בענינו של יום ואחד בראש חדש ואחד  בכי תשא וכן בחנוכה אחד בענינו של יום ואחד בראש חדש ואחד בחנוכה. ומה  שאנו נוהגין כן בכל החגים ואין אנו נוהגין כן בשבת שאין מוציאין ספר תורה  שני לקרות בו וביום השבת, יש נותנין טעם לפי שאין בפרשת קרבן שבת רק שני  פסוקים ואין קורין משל מעלה ושל מטה הימנו לפי שאינו מענין של יום, ויש  אומרים משום דלא קרינן בפרשת קרבנות אלא משום דאמרינן לקמן בסמוך (עמוד  ב) כבר תקנתי להם סדר קרבנות בזמן שקורין בהן מעלה אני עליהן כאילו  הקריבו לפני וכו' ובקרבן שבת אין בו לכפר ואינו בא אלא לרצון.<br><b></b>ובענין קריאת קרבנות החג יש מחלוקת בין הגאונים ז\"ל לדברי רש\"י  ז\"ל, לפי שהגאונים ז\"ל אומרים שהראשון קורא וביום השני והשני קורא וביום  השלישי והשלישי דולג וחוזר וקורא וביום השלישי והרביעי חוזר ודולג את הכל  וקורא וביום השני וביום השלישי שהוא ספק היום אם שני ואם שלישי ורש\"י ז\"ל  כתב שהראשון קורא ביום השני והשני קורא ביום השלישי והשלישי קורא ביום  הרביעי והרביעי שהוא נוסף בשביל חולו של מועד הוא קורא ספקו של יום ומה  הן וביום השני וביום השלישי.",
    "<b>ביום טוב האחרון של חג קורין  מצות וחוקים וכל הבכור. </b>כלומר  שמתחיל בפרשת עשר תעשר. מכאן משמע שלעולם מתחיל עשר תעשר, ואין אנו  נוהגין כן אלא בשחל להיות בשבת."
  ]
}