{
  "text": [
    "מתני': <b>מפני שהעם  מסתכלין בו. </b>פירשו בירושלמי (פ\"ד ה\"ח) דאיכא משום היסח הדעת. ורש\"י  ז\"ל פירש בענין אחר.",
    "גמרא: <b>ואם היה דש בעירו מותר.  </b>פירוש: ואפילו בשיש מומין בידיו,  וכדגרסינן בירושלמי (שם עי\"ש) אם היה דש בעירו מותר ר' נפתלי הוה אצבעיה  עקימא אתא שאיל לר' מאיר אמר ליה מכיון שאתה דש בעירך מותר.",
    "מתני': <b>ציפה זהב ונתנה על בית אונקלי  שלו הרי זה דרך החיצון. </b>פירוש: משום  דכתיב (שמות יג, ט) והיה לך לאות על ידך, לך לאות ולא לאחרים לאות (מנחות  לז, ב). ומכאן נראה לי דתפילין שבראשו מותר לתת אותם על כובעו  על כסוי הראש, דהא בשל יד לא אסרו ליתנו על בית  אונקלי אלא משום דכתיב בהו לך לאות ולא לאחרים לאות הא לאו הכי שרי,  ואילו תפילין שבראש אדרבא כתיב בהו (דברים כח, י) וראו כל עמי הארץ  וכדאמרינן בעלמא (מנחות לה, ב וש\"נ) אלו תפילין שבראש. והא דאמרינן  (זבחים יט, א-ב) מקום יש בין ציץ למצנפת כדי להניח בו תפילין, שמא מפני  שאסור לתת כלי אחר של מצוה על המצנפת.",
    "מתני': <b>האומר יברכוך  טובים הרי זה דרך המינין. </b>ירושלמי (פ\"ד ה\"י): האומר יברכוך טובים שתי  רשויות. ונראה פירושו, כאילו אומר יברכוך הטובים אבל הרעים יש להן אלוה  אחר. ואם תאמר והא כתיב (תהלים קמה, י) וחסידיך יברכוך וכתיב (שם קמ, יד)  אך צדיקים יודו לשמך. יש מתרצים דלא אסור אלא באומר כן בתפלתו, שאומר  במקום וכל החיים יודוך סלה וכל הטובים יודוך סלה.<br><b></b>וי\"מ יברכוך  טובים מפני שיש לכלול בתפלה הרשעים עם הצדיקים, דגמרינן מושחלת וחלבנה  (שמות ל, לד)."
  ]
}