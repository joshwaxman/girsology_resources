{
  "text": [
    "<b>אמר רב מגילה בזמנה קורין  אותה ביחיד. </b>קשיא לרב מפני מה הקלו  לכפרים ולעיירות שאין בהן עשרה בטלנין להקדים ליום הכניסה, דבשלמא לרב  אסי הקלו כדי לקרותה בצבור מפני שאינן מתאספין אלא ביום הכניסה והם  צריכין לקרות בעשרה, אלא לרב מאי טעמא כל יחיד ויחיד יקראוה במקומן. ועוד  הא כתיב (אסתר ט, כח) משפחה ומשפחה ומכאן סמכו של בית רבי ומתבטלין  מתלמוד תורה ובאין לשמוע מקרא מגילה (לעיל מגילה ג, א) כלומר כדי שיקראוה  ברבים. והא דרב אסי ודאי למצוה מן המובחר ולכתחילה קאמר הא בדיעבד יצאו,  אלמא לרב אפילו לכתחילה אינו צריך עשרה אלא אפילו ביחיד. ויש לומר דאפילו  רב מודה הוא שצריך לקרותה עם הציבור משום דברב עם הדרת מלך ופרסומי ניסא  ברבים אלא שלא הטריחוהו חכמים לאסוף ולכנוס עשרה כדי לקרותה, והלכך בשעה  שהציבור קורין מבטלין עבודה ותלמוד תורה ובאין לשמוע עם הציבור ואף על פי  שיש בבית הועד אפילו עשרה ואפילו מאה  כשל בית רבי משום דברוב עם הדרת מלך, ומהאי טעמא נמי ראוי שיתקנו לבני  הכפרים הקדמה ליום הכניסה כדי שיקראוה ברבים ויהא שם פרסום הנס יותר אבל  שיהו צריכין לטרוח ולחזר לא. ורב אסי סבר דהקדמת הכפרים ובני העיירות  שאין שם עשרה בטלנין מחמת כך הוא, מפני שאין קורין אותה אפילו בזמנה אלא  בעשרה.<br><b></b>ודומה לזה מצאתי בירושלמי (פ\"א ה\"ג ע\"ש), ר' אבינא בשם  ר' אסי כל שאמרו ידחה ליום הכניסה ובלבד עשרה ר' חנינא אמר איתפלגון ר'  הונא ור' יהודה חד אמר ובלבד בעשרה וחורנא אמר אפילו ביחידי, מתיב מאן  דמר ובלבד בעשרה למאן דמר אפילו ביחידי עד שהוא במקומו יקרא, ונראה לי  פירושא דר' אבינא בשם ר' אסי סבירא ליה כמסקנא דרב דבזמנה ביחיד שלא  בזמנה בעשרה, ור' הונא ור' יהודה איתפלגון בה, חד אמר שלא בזמנה בעשרה  כמסקנא דרב וחד אמר אפילו שלא בזמנה ביחיד כסברא דמקשה וסבר דאפילו שלא  בזמנה קאמר רב ביחיד. ואותיב מאן דמר בעשרה למאן דמר ביחיד עד שהוא  במקומו יקרא, כלומר בני הכפרים שהתירו להם להקדים למה הלכו בהם אחר יום  הכניסה דמשמע דהוי טעמא כדי שיקראו מיהא בעשרה עד שהוא בכפר במקומו יקרא  ביחיד, דקא סלקא דעתיה דהאי מקשה דטעמא דהקדמה כדי שיספקו מים ומזון  לאחיהם שבכרכים וכיון שכן אף הן יקראו ביחיד במקומם קודם ארבעה עשר כדי  שיספקו בארבעה עשר מים ומזון לאחיהם שבכרכים ובעיירות. ואהדר ליה ר' יודן  אם כן סלקת מתניתין (לעיל מגילה ב, א) דקתני באחד עשר בשנים עשר וכו', כלומר אם  כן בטלת מתניתין דקתני זמנים הרבה, דאם כן לא יקראו אלא יום אחד לפני  העיירות כדי שיספקו להם ביום י\"ד, אלא דכיון שהוצרכו לתקן להם הקדמה בדין  הוא שיתקנו להם ביום הכניסה כדי שיקראו באסיפת עם והדרת מלך ואף על פי  שהקורא שלא בזמנה יכול לקרות אפילו ביחיד. ומכל מקום מדברי כולם נלמוד  דבזמנה מיהא אפילו ביחיד כרב, וכדפסק רבינו אלפסי ז\"ל, כך נראה לי.",
    "<b>שלא בזמנה בעשרה. </b>יש מפרשים שלא בזמנה במקדים ליום הכניסה.  וליתה, דהא בימי רב ורב אסי כבר בטלה הקדמת הכניסה (ראה לעיל מגילה ב, א). אלא  בשחל בשבת לבני העיירות או שחל בערב שבת לכרכין שמקדימין וקורין בערב שבת,  וכאידך דרב דאותבינן מינה הכא עלה דאמר רב פורים שחל להיות בשבת ערב שבת  זמנה היא, דאלמא ההיא דשלא בזמנה בכי האי גונא היא.<br><b></b>כתוב בספר  המאור: תניא בברייתא המפרש והיוצא לדרך קורין בשלשה עשר, כתב עלה הרב ר'  אפרים ז\"ל דהא דרב ורב אסי דאית להו קריאה שלא בזמנה כגון שחל להיות בשבת  לבני עיירות או שחל להיות בערב שבת לבני כרכים, אבל בי\"ב ובי\"א ליכא  למיקרי כלל דהא בטלו להו, ובברייתא זו לא הזכירו אלא בי\"ג בלבד, אלו דברי  הרב ז\"ל, ואני אומר הוא הדין לי\"ב וי\"א, וכדאי הוא רבי עקיבא סתימתאה  (לעיל מגילה ב, א) לסמוך עליו בשעת הדחק כגון מפרש ויוצא לדרך שמאחר שהתירו לו  בי\"ג הוא הדין לי\"ב וי\"א. ובירושלמי (פ\"א ה\"ג) גרסינן ר' בא בשם רבי  יהודה כל שאמרו ידחה ממקומו ובלבד בעשרה. ותו גרסינן בירושלמי (פ\"ב ה\"ג)  מפרשי ימים והולכי מדברות קורין כדרכן בי\"ד, וברייתא  פליגא עליה במשמעה. אי נמי יש לומר הא דאפשר ליה הא  דלא אפשר ליה. עד כאן לשון הרב בעל המאור ז\"ל. ובגירסת הספרים שלנו לא  גרסינן בברייתא י\"ג אלא בי\"ד, והכי תניא התם [בתוספתא] בריש פרק קמא (ה\"ב)  יוצאין בשיירה ומפרשים בספינה קוראין בי\"ד, ואף בלשון הזה מצאתיה בחבור  הרב בעל העיטור. ומסתברא לי דלבני הכרכין היא שנוייה, ולומר שאילו רצו  לפרש בי\"ד קוראין בו ביום ומשום דיום ארבעה עשר זמן קריאה לכל היא  וכדאיתמר בהדיא בירושלמי (פ\"א ה\"ג) גבי חל להיות [ארבעה עשר] בערב שבת,  אבל דבני עיירות אפשר דלא יקראו לעולם אלא בי\"ד, שאילו בי\"ג כיון דזמן  מלחמה היה ולא היה ביה נייחא לא שרינן למקרא ביה משום דבעי למיפק באורחא.  ומיהו אפשר דאפילו לבני עיירות יקדימו בי\"ג, כדרך שמקדימין בשחל להיות  בשבת דערב שבת זמנה ואליבא דרב וכתנא קמא דרבי.<br><b></b>אבל מכל מקום הירושלמי  שכתב דרך אחרת יש לו ולא פליגא אברייתא ולא מן השם הוא, דלאו ברוצה לצאת  קודם ארבעה עשר שהוא זמנו קאמר שאם כן הוה ליה למתני אין קורין אלא בי\"ד  כדרכן, ובפרקין דלקמן (פ\"ב ה\"ג) איתיה גבי בן כרך שהלך לעיר ובן עיר שהלך  לכרך והכין גרסינן התם: ר' יודה בעי בן עיר שנתן דעתו לעקור דירתו לילי  ט\"ו, ולא מתניתא היא (לקמן מגילה יט, א) בן עיר שהלך לכרך, מתניתא בשהיה בכרך ומה  צריכה ליה בשהיה בעיר, אבל מפרשי ימים והולכי מדברות קורין כדרכן בי\"ד, אמר  ר' מונא בעתיד לחזור למקומו אמר ר' פנחס על כן היהודים הפרזים (אסתר ט,  יט) פרוז היה באותה שעה עד כאן בירושלמי, אלמא פירוש הירושלמי ממקומו הוא  מוכרע דלאו ברוצה לפרוש קאמר אלא במי שהוא במדבר או בספינה ואינו עכשיו  לא בן עיר ולא בן כרך היאך יקרא, ואמרו שיקרא בי\"ד במקומו כדרכו ואמר ר'  מונא ובשדעתו לחזור למקומו. ונראה לי פירוש הירושלמי, ר' יודה בעי בן עיר  שנתן דעתו לעקור דירתו בלילי ט\"ו, וקא סלקא דעתך דבבן עיר שהלך לכרך קאמר  ודעתו להתעכב שם בלילי ט\"ו, כלומר דעתו לעקור דירתו מן העיר שלא לשוב שם  לילי ט\"ו אלא שיתעכב כאן בכרך, ועל כן השיב לו ולא מתניתא היא בן עיר שהלך  לכרך, ואהדר ליה כי קא מיבעיא ליה בשהוא בתוך העיר אלא שיש בדעתו לעקור  דירתו מכאן ולקבוע דירתו בכרך בלילי ט\"ו דדילמא אזלינן בתר דעתא כאילו  נקבע שם, ואף על גב דקתני במתניתין (לקמן שם) בן כרך שהלך לעיר דילמא  סבירא ליה פירושא דמתניתין בן כרך שהלך לעיר ואין דעתו לחזור למקומו  בלילי ט\"ו אבל כאן בשדעתו להשתקע שם בלילי ט\"ו דילמא הוה ליה מעתה כבן  כרך, והיינו דקא מיבעיא ליה אבל בן עיר שהוא מפרש בים או הולך במדבר  ונמצא שם בארבעה עשר קורא בארבעה עשר כמקומו, שלא תאמר כיון דמיבעיא ליה  אפילו במי שעומד בתוך העיר אינו כבן עיר אלא כבן כרך שדעתו ללכת שם ואף  על פי שעדיין לא הוקבע שם אם כן אף מי שהוא פורש בים אף על פי שלא קבע  דירתו במקום אחר מכל מקום אינו בן עיר עכשיו ולא בן כרך ויהיה פטור מכלום,  דהא איכא דפטור מכלום כאותה שאמרו שם בירושלמי (עיין שם) בן כרך שעקר  דירתו בלילי י\"ד נפטר כאן וכאן, ואפילו הכי במפרש ויוצא לדרך מחייב כבן  עיר דמכל מקום דעתו הוא לחזור במקומו, והיינו דאמר ר' מונא והוא שדעתו  לחזור במקומו הא לאו הכי אלא שדעתו לדור בכרך פטור  כאן וכאן שהרי עקר דעתו מן העיר ולכלל בן כרך לא בא, אמר ר' פנחס על כן  היהודים הפרזים פרוז היה באותה שעה, פירוש: ר' פנחס חזר להשיב בעיית ר'  יודה ואמר דקורא הוא כבן עיר, דלא יהא אלא שהוא בן כרך ממש והלך לעיר  וכשהוא שם לילי ארבעה עשר קורא הוא עמהם דפרוז בן יומו נקרא פרוז. כך  נראה לי פירושו.",
    "מתני': <b>אי זו היא עיר גדולה כל שיש בה עשרה  בטלנין פחות מכאן הרי זה כפר. </b>כלומר ומקדימין ליום הכניסה, ואף על גב  דלגבי כפרים שנינו, אימתי מקום שנכנסין בשני ובחמישי אבל מקום שאין  נכנסין לא, חד טעמא הוא דבני עיירות נמי כל שאין שם עשרה בטלנין אף על פי  שאין מתכנסין בשאר הימים בבתי כנסיות מתקבצין הן ונכנסין בבתי כנסיות  לקריאת התורה בשני ובחמישי והקלו להם להקדים שלא יטרחו לקבץ ולכנוס הרבים  בי\"ד ויתבטלו משמחת היום. ואם תאמר ומה הפרש יש בין כפרים לעיירות, שאף  בכפרים כל שיש שם עשרה בטלנין שבבית הכנסת אף הן אינן מקדימין. יש לומר  דאין הכי נמי, אלא מתניתין אורחא דמילתא קתני לפי שאין דרך הכפרים להיות  שם עשרה בטלנין.<br><b></b>ופירוש עשרה בטלנין, אנשים בטלים ממלאכת השוק  מכינים עצמם לתפלה בבית הכנסת ואף על פי שאין ממונין לכך, וכדאיתא  בירושלמי (פ\"א ה\"ד עיי\"ש) תני עשרה בטלנין ממלאכתן בבית הכנסת ר' יהודה  אומר כגון אנו שאין אנו צריכין אלא לתלמודו, עד כאן בירושלמי.<br><b></b>ועכשיו בזמן הזה אף על פי שאין לנו עשרה בטלנין ידועים ולא בטלנין  ממלאכתן כיון שנהגו בכל מקום להכנס לבית הכנסת בשעת תפלה ערב ובקר הרי זה  כמקום שיש שם עשרה בטלנין ואפילו לרבי עקיבא, אלא שאין אנו צריכין לכך דהא  בטלה הקדמה (ראה לעיל מגילה ב, א).",
    "<b>באלו אמרו מקדימין. </b>פירוש  באלו בני כפרים ובני עיירות שאין להם עשרה בטלנין, אי נמי באלו בשחל בשבת  ובערב שבת. אבל בירושלמי (פ\"א ה\"ד) גרסינן באלו אמרו מקדימין ולא מאחרין  קריאת המגילה ותרומת שקלים, וכתבו הרב אלפסי ז\"ל בהלכותיו.<br><b></b>וגרסינן תו התם וכתבו גם הרב ז\"ל בהלכות (שם) אבל סעודת ראש חדש  וסעודת פורים מאחרין ולא מקדימין, ר' זעירא בעי קומי ר' אבהו ויעשו אותם  בשבת אמר ליה לעשות אותם ימי משתה ושמחה (אסתר ט, כב) את ששמחתו תלויה  בבית דין יצא זה ששמחתו תלויה בידי שמים. ולא נתברר לי פירושו, דהא כתיב  (שם פסוקים כא, כז, כח, לא) והימים האלה נזכרים ונעשים בכל שנה ושנה  בזמניהם ולא יעבור, ועשיה היינו סעודה וכדגרסינן בירושלמי (פ\"א ה\"א)  נזכרים ונעשים נזכרים לקריאה ונעשים לסעודה, וכי תימא הני מילי בני כרכים  לא יעברו עד ששה עשר דלא יעבור לששה עשר קאמר אבל עיירות מאחרין עד חמשה  עשר, הא נמי לא אפשר חדא דזמנו של זה לא זמנו של זה  (לעיל מגילה ב, ב), ועוד דאם כן אף לקריאה נימא כן ובגמרא אמרו באלו אמרו  מקדימין מאי טעמא דכתיב ולא יעבור ואתרוייהו קאי. ועוד דהא תניא  אבל שמחה לא תהא נוהגת אלא בזמנה, ומשמע לכאורה דלאו למקדימין בלבד  קאמר אלא כללא הוא לכולהו.",
    "<b>והקהל מאחרין וכו'.</b> ירושלמי (פ\"א ה\"ד עיי\"ש): ר' בא בריה דר' חייא בר בא בשם ר'  יוחנן מפני התקיעות. ר' יצחק בריה דר' חייא אמר מפני הבימה, ויעשו אותה  מאתמול שלא לדחוק את העזרה, אמר ר' מתניה על שם לא תטע לך אשרה כל עץ  (דברים טז, כא)."
  ]
}