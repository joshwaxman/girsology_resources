{
  "text": [
    "<b>דאמר מר קצירה וספירה בלילה הבאה ביום.  </b>מכאן אומר רבינו תם ז\"ל (ספר הישר סי' תי') דאם שכח לברך  על ספירת העומר בלילה אינו חוזר ומברך ביום, דהא ספירה וקצירה בלילה והכא  לא מכשר קצירה אלא בלילה ולא ביום, ואע\"ג דתנן במנחות בשלהי פרק רבי  ישמעאל (עא, א) נקצר ביום כשר נראה דקיימא לן כסתם מתניתין דהכא משום  דתני לה גבי הלכתא פסיקתא. ומיהו אמרו בתוספות (מנחות סו, א ד\"ה זכר) דאין ראיה מהא דמוקמינן לה  התם (עב, א) למתניתין דהכא כרבי אלעזר ברבי שמעון ואמרינן התם דרבי אלעזר  ברבי שמעון בשיטת רבי עקיבא אמרה דאמר  כל מלאכה שאפשר לעשותה מערב שבת אינה דוחה את השבת  ואיפסיק הלכתא כרבי עקיבא בפסחים בפרק אלו דברים (פסחים סט, ב) ובשבת בפרק אם  לא הביא כלי (קלג, א), דהא רבי דפליג רבי אדרבי אלעזר ברבי שמעון אמרינן  התם במנחות (שם ובע\"ב) דאית ליה נמי לההיא דרבי עקיבא, אבל מדקתני לה הכא  גבי הלכתא פסיקתא איכא ראיה. וכן נראה לי, דאע\"ג דהלכתא במקומה עדיפא  והתם במקומה סתים לן נקצר ביום כשר, אפילו הכי אינה קושיא דהתם נמי סתים  לן כרבי אלעזר ברבי שמעון בהרבה מקומות בריש פירקא דתנן (שם סג, ב עי\"ש)  בין בחול בין בשבת (בקופה אחת) ותנן (שם סה, א עי\"ש) בשבת הוא אומר בשבת  זו אומרין הן.<br><b></b>ועוד הביאו בתוספות (הנ\"ל) ראיה דקצירת העומר דוחה שבת ואין לקצור  אלא בלילה, מדאמרינן בריש פרק קמא דמועד קטן (ג, ב) אמר ר' שמעון בן פזי  אמר רבי יהושע בן לוי משום בר קפרא רבן גמליאל ובית דינו נמנו על שני  פרקים אלו והתירום, פירוש בתוספת שביעית, ואסיק רב אשי התם (ד, א עי\"ש)  דרבן גמליאל ובית דינו סברי לה כרבי ישמעאל דאמר עשר נטיעות ערבה וניסוך  המים הלכה למשה מסיני מה ערבה וניסוך המים בזמן שבית המקדש קיים אף עשר  נטיעות כן אבל בזמן הזה לא שייך דין עשר נטיעות דבזמן הזה ליכא תוספת  שביעית לרבי ישמעאל, ואם כן אייתר ליה בחריש ובקציר (שמות לד, כא) למדרש  כאידך דרבי ישמעאל דאמר מה חריש רשות אף קציר רשות יצא קציר העומר שאינה  רשות אלא מצוה, אלמא משמע דלרבן גמליאל ובית דינו  קצירת העומר דוחה שבת ולית להו נקצר ביום כשר,  ומדקאמר נמנו וגמרו משמע שנתברר להם  הדבר אלמא הכין הלכתא, והוא הדין לספירה שאינה אלא בלילה. ועוד דמשמע  לכולי עלמא ספירה אינה אלא בלילה, דהא ספירה בלילה נפקא להו התם (מנחות  סו,א) משבע שבתות תמימות תהיינה (ויקרא כג, טו) ואי אתה מוצא תמימות  אלא בזמן שהוא מונה מבערב וכדדריש התם (שם) גמרא כיצד היו  עושין, וכיון שכן מנא תיתי שאם לא ספר  בלילה שיספור ביום. ואע\"ג דרבי מכשיר נקצר ביום בשלא קצר בלילה, הכי נמי  מכשר קצירה שני ימים קודם. אבל בהלכות גדולות (הל' עצרת) כתבו דאם לא בירך בלילה  יברך למחר. ורבינו תם ז\"ל הגיה עליו דליתה. ואלא  מיהו על ידי ברכה אינו חוזר וסופר אבל אם רצה לספור למחר בלא ברכה  סופר.",
    "<b>לאתויי מאי לאתויי אכילת פסחים ודלא כרבי אלעזר בן  עזריה. </b>ואע\"ג דהאי סתמא כרבי עקיבא סתמא דפרק קמא [דברכות] (ב, א)  כרבי אלעזר כדאיתא התם (ט, א) וכן נמי סתמא דפרק אי זהו מקומן (זבחים  נו, ב) דקתני הפסח אינו נאכל אלא בלילה ואינו נאכל אלא עד חצות ואפשר  לומר דהלכתא כרבי אלעזר בן עזריה, ולפיכך צריך ליזהר באכילת מצה בין  בראשונה בין באחרונה שיאכלנה קודם חצות. ובפ\"ק דברכות (ט, א ד\"ה ורמינהו)  הארכתי יותר בס\"ד.",
    "מתני': <b>הקורא עומד ויושב  וכו'. </b>ואף על גב דקתני יצא אפילו לכתחילה קאמר. ותדע לך, דהא קתני  קראה אחד קראוה שנים יצאו וההוא על כרחין לכתחילה הוא דהא קתני בברייתא  (לקמן עמוד ב) ובמגילה אפילו עשרה קורין ועשרה מתרגמין , ועוד דהא קתני  קראה אחד ובאחד מי יש לך לומר יצא בדיעבד. ובירושלמי (פ\"ד ה\"א עי\"ש) מקשי  לה ומתרץ לה, דגרסינן התם עומד ויושב יצא מה לשעבר הא לכתחילה לא והא תני  מעשה ברבי מאיר שקראה מיושב בבית הכנסת שבטבעין ונתנה לאחר ובירך עליה  כיני מתניתא מותר לקרותה מעומד מותר לקרותה מיושב , מה נותנה לאחר ומברך  עליה זה קורא וזה מברך ר' הונא בשם ר' ירמיה מיכן שהשומע כקורא כתיב אשר  קראו מלך יהודה ולא שפן קרייה אלא מיכן  שהשומע כקורא.",
    "גמרא: <b>מימות משה רבינו ועד רבן גמליאל היו  למדין תורה מעומד. </b>איכא למידק דהא אמרינן במציעאה בפרק השוכר את  הפועלין (פד, ב) דרבן גמליאל  ורבי יהושע בן  קרחה הוו יתבי אספסלי ורבי ורבי אלעזר ברבי שמעון הוו יתבי קמייהו אארעא,  והלכך קשיא אשמעתין בתרתי, חדא דהא בימי רבן גמליאל הוו יתבי, ואידך דאינהו  אספסלי ותלמידייהו אארעא. ואיכא למימר רכות מעומד קשות מיושב , וקשות נמי  כיון דבעי הרב לעיוני בהו טובא אי יתבי אארעא כתלמידים לא הוו נחתי בהו  שפיר הלכך הוו יתבי אינהו אספסלי . והיינו נמי דאמרינן בפ\"ק דסנהדרין (יז,  ב) ביבנה היו ארבעה ושמעון התימני היה דן לפניהם בקרקע. ואף בימי דוד  אמרינן במועד קטן (טז, ב) עירא היאירי הוה מתני להו לרבנן ע\"ג כרים  וכסתות ודוד לא קביל עליה אלא אארעא."
  ]
}