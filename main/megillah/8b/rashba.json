{
  "text": [
    "מתני': <b>ותפילין ומזוזות אין נכתבין אלא אשורית.  </b>מכאן משמע דלשון הקדש היינו אשורי, אבל לשון עברי אינו לשון הקדש  וכדאמרינן נמי בפירקין דלקמן (מגילה יז, א) הלועז ששמע אשורית יצא ותניא  בברייתא (לקמן מגילה יח, א) גיפטית לגיפטים עברית לעברים, דאלמא עברית דוקא  לעברים וש\"מ לאו היינו לשון הקדש. ומ\"מ ללשון הקדש לפעמים קורא עברי, וכן  נהגו הכל לקרוא ללשון הקדש עברי. וגרסינן בירושלמי דמכלתין (פ\"א ה\"ט)  בררו להם כתב אשורית ולשון עברית ואמרינן בפרק כהן גדול בסנהדרין (כא, ב)  בהא מילתא בררו להם כתב אשורי ולשון הקדש, ובתוספתא (פ\"ב ה\"ב) שנינו מעשה  ברבי מאיר שלא מצא מגילה כתובה כתב עברית וכתבה ע\"פ וקראה, ובבראשית רבה  (סוף פרשה מב) ויגד לאברם העברי (בראשית יד, יג) למה קורא אותו עברי  שמספר בלשון עברי והיינו לשון הקדש שבו היו מספרים, ומה שקורא אותו אשורי  שמאושר בין שאר הלשונות."
  ]
}