{
  "text": [
    "<b>אמר רב  אין הלכה כר' מונא ושמואל אמר הלכה כר' מונא. </b>וקיימא לן כרב דהלכתא  כוותיה באיסורי. ועוד דקאי רבי יוחנן כוותיה דאמר בפרק בתרא דראש השנה  (לד, א-ב) שמע תשע תקיעות בתשע שעות ביום יצא ותניא התם כוותיה. וכבר  כתבתיה שם בראש השנה. וכתבתי יותר מזה בברכות (כג, א ד\"ה אלא) בסייעתא  דשמיא.",
    "הא <b>דתנן שומרת יבם שקדש אחיו את אחותה וכו'.  </b>כתבתיה בארוכה בריש פרק כיצד ביבמות (יח, ב ד\"ה אומרים) ובסוף  המסכתא.",
    "<b>לא קשיא הא בכולה הא  במקצתה. </b>קשיא לי והא אמרינן לקמן, הלכה כרבי מאיר דאמר כולה ואפילו  למאן דאמר מאיש יהודי צריכה שתהא כתובה כולה, והכא שרינן  אף על גב דמחסרא עד פלגא. ויש לומר (דהתם) [דהכא]  בששני ראשי המגילה כתובים לפניו אף על פי שהשמיט בה פסוקים באמצעיתה אינה  נראית כספר חסר אלא כספר שלם שיש בו טעיות ובמגילה הואיל ונקראת איגרת  אין מדקדקין בטעיותיה במקצתה, וכשיש בה טעיות עד רובא מיהא פסולה הואיל  ונקראת ספר, אבל כשחסר ממנה מראשה ועד איש יהודי אף על פי שהוא מיעוטה  נראית כספר חסר וצריך שיקרא אותה מספר שלם, וכענין שאמרו גבי ספר תורה  (גיטין ס, א) אין קורין בחומשין. וכן נראה לי קצת מתוך הירושלמי, דגרסינן  התם (פ\"ב ה\"ד עיי\"ש) ר' חלבו ר' מתניא יוסה בר מנשה בשם רב בין כמאן דמר  מאיש יהודי בין כמאן דמר מאחר הדברים האלה ובלבד בספר שלם, ר' חלבו ר'  מתניה יוסי ב\"ר מנשיא בשם רב היתה כתובה חומשין אין קורין אותה ברבים,  אמר ר' תנחומא מפני ההדיוטות. כך מצאתי בגרסת הירושלמי, ונראה שיש בו  שיבוש והיתה התורה כתובה חומשין הוא, והיא היא שאמרו בגיטין בשלהי פרק  הניזקין, מכל מקום נראה מתוך הירושלמי כמו שפרשתי.",
    "מתני': <b>היה כותבה דורשה ומגיהה אם כיון לבו יצא  וכו'. </b>ואם תאמר למה לא דקדקו עליה בגמרא שמעת מינה מצות צריכות כונה,  כמו שדקדקו בפרק היה קורא בתורה בברכות (יג, א). יש לומר דהכא פשיטא ליה  דבקורא להגיה קאמר, דהא קתני בהדיא ומגיהה.<br><b></b>ירושלמי (פ\"ב ה\"ב):  היה כותבה הדא אמרה שהוא מותר בעשיית מלאכה, נימר בי\"ד בכרכין. משמע מהכא  דאפילו במקום שנהגו שלא לעשות מלאכה אם חל ט\"ו דכרכים בשבת שהן מקדימין  לארבעה עשר שהן מותרין בעשיית מלאכה שלא קבלו עליהם איסור מלאכה אלא  בזמנה ואף על פי שהוא זמן קריאה לכל, ואין צריך לומר בני כפרים המקדימין  ליום הכניסה ובני עיירות שחל להם בשבת שמקדימין לי\"ג שהן מותרין שאין זה  זמן קריאה אלא מדין הקדמה, והיינו דנקטה בירושלמי בבני כרכין הקורין בי\"ד  ולא נקטה בבני כפרים ובבני עיירות משום דהתם פשיטא אבל בבני כרכין שקורין  בי\"ד שהוא זמן קריאה לכל ועוד דלגבי הספד ותענית זה וזה שוין הוי חידוש  טפי ואגב אורחיה אשמעינן לה בירושלמי.<br><b></b>עוד שם בירושלמי דורשה  ובלבד שלא יפליגו דעתן לענינות אחרים. ושמא זה כר' מונא. ואי נמי לכולי  עלמא ולכתחילה קאמר שאין לו להפסיק ולהפליג דעתו לענינות אחרים.<br><b></b>עוד שם: ומגיהה, תני אין מדקדקין בטעיותיה, יצחק בר אבא בר מחסיא ורב  חננאל הוו יתבין קומי רב חד אמר יהודים וחד אמר יהודיים, רבי יוחנן קרי  כולה יהודים. ודוקא בטעיות שהלשון והענין אחד כגון יהודים ויהודיים, אבל  טעות אחר לא שאם כן לא קראה כולה.",
    "גמרא: <b>והא רבי מאיר כתב שעת  הדחק שאני. </b>קשיא לי, והתניא ר' ירמיה אומר משום רבינו תפילין ומזוזות  נכתבין שלא מן הכתב ופרישנא טעמא משום דמגרס גריסן, ולרבי מאיר ולרב  חננאל התורה כולה מיגרס גריסה להו כדאמרן. ויש לומר דשאני תפלין ומזוזות דמיגרס גריסן לכל  הכותבין וליכא למיגזר בהו, אבל בשאר ספרים דלא גריסן לכל גזרינן רבי מאיר  ורב חננאל אטו שאר אינשי.<br><b></b>ומדברי הירושלמי (פ\"ד ה\"א) נראה שאם  כתב שלא מן הכתב שלא בשעת הדחק מיהא שיהא אסור לקרות בו, דגרסינן התם  בפרקין דהקורא את המגילה עומד ר' זעירא בשם רב חננאל אפילו רגיל בתורה  כעזרא לא יהא הוגה מפיו וקורא כמה שנאמר (ירמיה לו, יח) מפיו יקרא אלי,  והתני מעשה ברבי מאיר שהיה נתון באסיא ולא היה שם מגילה כתובה עברית  וכתבה מפיו וקרייה, אין למדין משעת הדחק, ויש אומרים כתב שתים כתב את  הראשונה מתוך פיו ואת השניה מתוך הראשונה וגנז את הראשונה וקרא בשניה.",
    "<b>והלכתא מזוזה צריכה שרטוט תפילין אין צריכין שרטוט. </b>ובשם  רבינו תם ז\"ל דמזוזה צריכה שרטוט בכל שיטה ושיטה, אבל תפילין שיטה ראשונה  ומן הצדדין צריכין הן שרטוט דלא גרעי משתים כותבין שלש אין כותבין  (שבגיטין ו, ב). וכבר כתבתי זה בארוכה ובספר תורה אם צריך שרטוט אם לאו  בריש פרק קמא דגיטין (שם ד\"ה ואמר) בסייעתא דשמיא."
  ]
}