{
  "text": [
    "מתני': <b>כרכין המוקפין חומה מימות יהושע בן נון בחמשה  עשר. </b>יש לדקדק, מה ראו חכמים לתלות הדבר ביהושע בן נון, לא היה להם  לתלות הדבר אלא בימי אחשורוש כדברי רבי יהושע בן קרחה דאמר הכי בברייתא  כדאיתא בגמ'  (לקמן עמוד ב). ובירושלמי פירשו בה טעמא, דגרסינן התם (פ\"א  ה\"א) ר' סימון בשם רבי יהושע בן לוי חלקו כבוד לארץ ישראל שהיתה חריבה  באותן הימים ותלו אותה מימות יהושע בן נון, כלומר דכיון שהוצרכו לחלק זמן  המוקפין מזמן הפרזות משום דהני מגנו והני לא מגנו כדאיתא בגמ' (לקמן מגילה ה, ב),  אילו תלו הדבר מימות אחשורוש היתה כל ארץ ישראל כערי הפרזות לפי  שהיתה חריבה באותן הימים והיה הדבר גנאי, ולפיכך תלו אותה בימות יהושע  כדי לחלוק כבוד לארץ.<br><b></b>וכי תימא בשלמא למאן דאמר (לקמן מגילה י, א ו-ב)  קדושה ראשונה קדשה לשעתה וקדשה לעתיד לבא, דכיון דעדיין בקדושתה עומדת  לענין בית בבתי ערי חומה ושלוח מצורעים הלכך אף היא קדושה לענין קריאת  המגילה. אלא למאן דאמר קדושה ראשונה לא קדשה לעתיד לבא אמאי, כיון דאזלא  לה קדושתה לענין בית בבתי ערי חומה ושלוח מצורעים אף לענין מגילה יהא כן .  יש לומר כיון דאזלינן בה בתר יהושע כדי לחלוק כבוד לארץ, הרי אנו דנין  אותה לקריאתה כדינה שבימי יהושע  ואפילו למאן דאמר לא קדשה לעתיד.<br><b></b>ועוד דלגבי קריאתה הקלו, שהרי כרך וכל הסמוך לו וכל הנראה עמו נדון  ככרך אף על פי שלענין בית בבתי ערי חומה אין נדון כן אלא מה שלפנים מן  החומה. וכענין זה מצאתי בירושלמי (פ\"א ה\"א), דגרסינן התם, חזקיה קרא  בטבריא בי\"ד ובט\"ו דהוא חשש על הדא דתני רבי שמעון בן יוחאי ואיש כי  ימכור בית מושב עיר חומה פרט לטבריא שהים חומתה, רבי יוחנן קרי לה  בכנישתא דכפרה בט\"ו ואמר הדא הוא עיקר טבריא קמייתא ולא חשש להדא דתני  רבי שמעון בן יוחאי, קל הקלו בקריאתה (דתניא) [דתנינן] תמן (ערכין לב, א)  כל שהוא לפנים מן החומה הרי הוא כבתי ערי חומה חוץ מן השדות רבי מאיר  אומר אף השדות ותני כן (תוספתא במכילתין פ\"א ה\"א) הסמוך לכרך והנראה עמו  הרי הוא כיוצא בו, כלומר התם שנינו דוקא מה שהוא  לפנים מן החומה וכאן אמרו הסמוך והנראה עמו כיוצא בו. ואף על גב דליתה  לההיא דרבי יוחנן דירושלמי לגבי טבריא כמו שאני עתיד לכתוב לקמן (מגילה ג, ב)  בסייעתא דשמיא גבי כרך שישב ולבסוף הוקף , מכל מקום שמעינן מינה דקל הקלו  בקריאתה ממה שאמרו הסמוך והנראה עמו כיוצא בו ואף על פי שאינו כן לענין  בית בבתי ערי חומה . והלכך לא כל שאין קדושתה קיימת לענין בית בבתי ערי  חומה אינה קדושה לענין קריאתה, אלא כיון שהיתה קדושה אף על גב דאינה  קדושה עכשו מקילין וקורין בה בט\"ו.",
    "<b>אלא שהכפרים מקדימין ליום  הכניסה. </b>פירש רש\"י ז\"ל מפני שנכנסין שם בזמן שבתי דינין קבועין,  וכדאמרינן (כתובות ב, א. ועיין ב\"ק פב, א) שבתי דינין  קבועין בשני ובחמישי. והקשו עליו בתוספות  מדתני בסמוך (ה, א) איזו היא  עיר גדולה כל שיש בה עשרה בטלנין פחות מיכן הרי היא כפר, ואם איתא אטו  מילתא פסיקתא היא דכל שיש בה עשרה בטלנין יש שם בית דין וכל שאין שם עשרה  בטלנין אין שם בית דין . ואינה קושיא לדעתי, דכל שאין שם עשרה בטלנין אין  מתכנסין אלא בשני וחמישי שבית דין יושבין .<br><b></b>והם ז\"ל פירשו לפי  שנכנסין שם לקריאת התורה. והכין איתא בירושלמי, דגרסינן התם (פ\"א סוה\"א  עי\"ש) ר' יוסטנא בר שונם בעי קומי ר' מונא ולא עזרא התקין שיהו קורין  בתורה בשני וחמישי ובשבת במנחה ומרדכי ואסתר מתקנין על מה שעתיד עזרא  לתקן, אמר לו מי שסדר את המשנה סמכה על המקרא (אסתר ט, כח) משפחה ומשפחה  מדינה ומדינה ועיר ועיר, אלמא ליום הכניסה של קריאת התורה קאמר.<br><b></b>ואיכא למידק היאך שאלו שם בירושלמי כן, והלא קריאת שני וחמישי ושבת  במנחה  תקנת נביאים הראשונים היתה, וכדאמרינן בבבא קמא פרק מרובה (בבא קמא פב, א)  נביאים הראשונים תקנו להם שיהו קורין בתורה בשני ובחמישי ובשבת  במנחה תלתא גברי חד חד פסוקא או תלתא פסוקי  חד גברא. ותירצו בתוספות הרא\"ש שאותה קריאה שלא היתה אלא תלתא פסוקי  לבד לא היתה חשובה בעיניהם להקבץ אל המדינה מן הכפרים מחמתה, אבל אחר  תקנת עזרא שהיו קורין תלתא גברי כל חד וחד תלתא פסוקי חשיב ונכנסין בעיר  מחמתה ביום הכניסה.<br><b></b>ותמיה לי מאי דאמרינן בגמרא (לקמן מגילה ד, ב)  עלה דהא מתניתין, דאיבעיא לן מאי טעמא ואסיקנא מפני שמספקין מים  ומזון לאחיהם שבכרכין, אלמא טעמא לאו משום דנכנסין לדין או לקריאת התורה  הוא אלא שנכנסין שם בספוק מים ומזון הוא. ואולי נאמר שאילו מחמת קריאת  התורה לבד לא היו נכנסין שם אלא השרידים בלבד, אבל כשיש להם להביא  מזונותיהם למכור לאחיהם שבכרכין כולם מתאספין שם ומכוונין ליכנס ביום  קריאת התורה. ותדע לך, דהא עיר גדולה שאינה יוצאה לספק לאחיהם ואפילו כן  בשאין בה עשרה בטלנין נידונת ככפר להקדמת יום הכניסה, מפני שבאותו יום  כולם מתאספין לתורה מחמת קריאת התורה.<br><b></b>ומה שהשיב ר' מונא לר'  יוסטנא מי שסדר את המשנה סמכה על המקרא, פירש בספר הישר (חלק החידושים  סי' תז) סמכה על המקרא כלומר קראי אסמכתא בעלמא. ואינו מחוור בעיני כלל,  דאם כן אתיא לגמרי דלא כגמרין, דאדרבא אמרינן בשמעתין דהא על כרחין אנשי  כנסת הגדולה תקון דאי לא הא אמרינן (עדיות פ\"א מ\"ה) דאין בית דין יכול  לבטל דברי בית דין חבירו אלא אם כן גדול ממנו בחכמה ובמנין, ואי גמרא  דבני מערבא פליגא בהא אדידן תיקשי למערבאי אין בית דין יכול לבטל דברי  בית דין חבירו, ותיקשי לדידן אכתי מי מתקני מרדכי ואסתר על מה שעתיד עזרא  לתקן כמו שהקשו שם.<br><b></b>אלא נראה לי פירושו, כלומר, אנשי כנסת הגדולה לא  הזכירו יום הכניסה כלל, אלא הם אמרו שנקל לאנשי הכפרים שאם נכנסין  בעיירות לספק מים ומזון ורצו להקדים יום או יומים כדי שלא יטרחו ביום  ארבעה עשר ליכנס בערים ויתבטלו משמחת פורים וסעודת היום יקדימו, והוא  הדין בני עיירות שאין להם עשרה בטלנין לפי שאין מתאספין בכל יום ולפיכך  הקלו להם להקדים קריאתם כדי שיהו פנויין ביום סעודה, לא שנא ביום כניסה  ולא שנא שלא ביום כניסה, לפי שבאותן הימים עדיין לא עלה עזרא מבבל כדמוכח  בקרא (עזרא ז' פס' ו-ז) בהדיא דעזרא לא עלה אלא לאחר שנבנה הבית לגמרי  וזהו במלכות דריוש בן אחשורוש וכדאיתא נמי בריש מסכת ראש השנה (ג, ב),  אלא מכיון שמצאו חכמי המשנה שיש להם רשות להקדים שני ימים, וכדדרשינן  מקרא משפחה ומשפחה מדינה ומדינה ועיר ועיר מדינה ומדינה ועיר ועיר לחלק  (לקמן עמוד ב) וכן נמי דרשינן משפחה ומשפחה לכפרים (ירושלמי פ\"א סוה\"א),  לפיכך לאחר שנתקנה תקנת עזרא להיות קורין בתורה שני וחמישי סמכו על המקרא  ואמרו שיקדימו לעולם ליום הכניסה. כך נראה לי פירוש הירושלמי.<br><b></b>ואין נראה לפרש מי שסדר את המשנה דהיינו אנשי כנסת הגדולה שהתקינו  להקדים, שאילו כן לא הוה ליה למימר שסדר את המשנה אלא מי שהתקין את  התקנה, ועוד מאי סמכה על המקרא דקאמר.<br><b></b>והא דגרסינן נמי כי האי  גונא [בירושלמי] בפרק מקום שנהגו בפסחים (פ\"ד סוה\"א עיי\"ש) גבי מקום  שנהגו לעשות מלאכה בערבי פסחים עד חצות עושין, דאקשינן התם קרי  כאן לא תתגודדו (דברים יד, א) לא תעשו מצוות אגודות  אגודות, ופריק בשעה שאלו עושין כדברי בית שמאי ואלו עושין כדברי בית הלל  וכו', ופריך הרי ראש השנה ויום הכפורים ביהודה נהגו כרבי עקיבא ובגליל  כרבי יוחנן בן נורי, כלומר בהא דקאמר רבי עקיבא כולל מלכיות עם קדושת  היום ותוקע ורבי יוחנן בן נורי אמר כולל מלכיות עם קדושת השם ואינו תוקע  כדאיתא בפרק בתרא דראש השנה (לב, א), ופריק שנייה היא שאם עבר ועשה  ביהודה כגליל ובגליל כיהודה יצא, ופריך והרי פורים אלו קורין בארבעה עשר  ואלו קורין בחמשה עשר, אמר ליה מי שסדר את המשנה סמכה למקרא משפחה ומשפחה  מדינה ומדינה ועיר ועיר, דהשתא ודאי לכאורה משמע דמי שסדר את המשנה דקאמר  היינו אנשי כנסת הגדולה שסדרו את הדברים.<br><b></b>יש לי לומר דהתם נמי הכי קא  קשיא ליה, דהוה סבירא ליה דמאי דמשמע ממתניתין דבני כרכים אינן רשאין  לקרות בארבעה עשר ובני כפרים ועיירות אינן רשאין לקרות בחמשה עשר אינו  מעיקר התקנה, אלא את יום ארבעה עשר ואת יום חמשה עשר דכתיב בקרא (אסתר ט,  כא) הכי קאמר אי בעו בארביסר ליקרו ואי בעו בחמיסר ליקרו, וכדבעינן נמי  למימר בגמרין (לקמן עמוד ב עיי\"ש), אלא בתראי הוא דתקון הכי ואמרו זמנו  של זה לא זהו זמנו של זה ואסרו בני עיירות בחמשה עשר ובני כרכים בארבעה  עשר, ומשום הכי קשיא ליה דנעשית תורה כשתי תורות והרי כאן לא תתגודדו,  ואהדר ליה דלאו תקוני תקינו הכי תנאי דבתר כנסת הגדולה כי היכי דתיקשי לן  מילתא, אלא עיקר תקנה הכין אתקון אנשי כנסת הגדולה ומשום דהני הויא להו  נייחא בארבעה עשר והני הוה להו נייחא בחמשה עשר כשושן, ומקרא מצאו להם מי  שסדרו את המשנה ודרשו מדינה ומדינה ועיר ועיר לחלק כדאיתא בגמרין (לקמן  שם), וכיון שכן ליכא משום לא תתגודדו דהא כולהו מודו בהא מילתא משום  דבטעמא תליא והכי אתקון, ובני הכרכין מודו לבני העיירות שאין להם לקרות  אלא בארבעה עשר ובני העיירות מודין לבני הכרכין שאין להם לקרות אלא בחמשה  עשר והלכך בכי האי גוונא ליכא משום אגודות, הא למה הדבר דומה ללולב שניטל  במקדש שבעה ובמדינה יום אחד (ר\"ה ל, א) ותקיעת שופר שהיתה במקדש בשופר  וחצוצרות ובמדינה בשופר בלבד (שם כו, ב; כז, א) שאין כאן משום אגודות  דעיקר מצותן בכך וכולן מודין בדבר זה ואין כאן אגודות של מחלוקות ודעות  חלוקות.<br><b></b>ובהא מיתרצא נמי הא דנתחבטו בה הראשונים בקריאת ההקדמות  של בני הכפרים, דיש מי שפירש שאין קורין אפילו ביום הכניסה אלא במקומן  בשובן מקובצין מן הכניסה, שאילו היית אומר שקורין במדינה הרי יש כאן משום  לא תתגודדו, כדאקשי ליה עלה ר' שמעון בן לקיש לר' יוחנן בשלהי פרק קמא  דיבמות (יג, ב), ופריק רבא (שם יד, א) אימתי כגון בית דין אחד בעיר אחת  פלג מורין כדברי בית שמאי ופלג מורין כדברי בית הלל אבל שתי בתי דינין  בעיר אחת לא, והכא אילו בעיר הן קורין בית דין אחד בעיר אחת הוא, דהא בן  עיר שהוא קורא להן בעיר ביום הכניסה אינו קורא לעצמו אלא ביום ארבעה עשר,  אלא ודאי הם בעצמן קורין לעצמן במקומן בשובם מן הכניסה. ואפילו תאמר שאחד  מן הכפרים קורא להם בתוך העיר דהוו להו שתי בתי דינין בעיר אחת אם כן  תיקשי לאביי דאמר התם דשתי בתי דינין בעיר  אחת הוו להו אגודות. ואחרים פירשו דאפילו בעיר הן קורין, ולא שיהא קורא  להן בן עיר דאיהו לא מחוייב בדבר עדיין וכל שאינו מחוייב בדבר אינו מוציא  את הרבים ידי חובתן, והכי איתא בירושלמי (פ\"ב ה\"ג) דבן עיר אינו קורא לבן  כרך ובן כרך אינו קורא לבן עיר, והכא בן כפר  הוא שיקרא להם, וכיון שכן הוו להו שתי בתי דינין בשתי עיירות, דבני  הכפרים כל כפר וכפר יש להם אכסניא ידועה בעיר והכל יודעין שבני מקום  פלוני מתאכסנין במקום פלוני בעיר ונקרא על שמם והלכך הוו להו כשתי בתי  דינין בשתי עיירות. ובתוספות (הרא\"ש) תירצו דהכא במגילה ליכא אגודות כיון דליכא  פלוגתא דבני הכפרים ובני הכרכין כולן מודו שבני הכפרים והעיירות קורין  בארבעה עשר ובני הכרכין בחמשה עשר, ולא אמרינן אגודות אלא במקום פלוגתא  דהללו מורין כדברי בית שמאי והללו מורין כדברי בית הלל, וכענין הירושלמי  שכתבתי אני למעלה.<br><b></b>ובאמת שענין הירושלמי ענין נכון לתרץ בו  הענין, ואלא מיהו אין ענין סוגייתינו שביבמות הולכת על אותו הדרך ודרך  אחרת יש להם שם, ולי נראה שאין ענין קריאת הכפרים בהקדמתן באותה הלכה  שביבמות כלל, דסוגיין דהתם הכין אמר ליה ריש לקיש לר' יוחנן תנן מגילה  נקראת באחד עשר בשנים עשר בשלשה עשר בארבעה עשר בחמשה עשר קרי כאן לא  תתגודדו לא תעשו אגודות אגודות, אמר ליה עדיין לא שנית (פסחים נ, א) מקום  שנהגו לעשות מלאכה בערבי פסחים עושין מקום שנהגו שלא לעשות אין עושין,  אמר ליה אמינא לך אנא איסורא ואת אמרת לי מנהגא, ומכאן אתה למד שלא הוקשה  לו לריש לקיש הקדמת בני הכפרים, דבההיא ליכא איסורא כלל דקל הוא שהקלו  להן לבני הכפרים שאם רצו להקדים יקדימו ואם לא רצו להקדים יקראו בארבעה  עשר, וכן אין להם זמן קבוע דפעמים באחד עשר פעמים בשנים עשר פעמים בשלשה  עשר פעמים בארבעה עשר והלכך הכל יודעין שאינה אלא הקדמה לקולא, אבל בני  עיירות שאין קורין לעולם אלא בארבעה עשר ובני כרכים בחמשה עשר ובני  עיירות שקראו בחמשה עשר ובני כרכין שקראו בארבעה עשר לא יצאו, דזמנו של  זה לא זהו זמנו של זה הא הוא דקשיא ליה. והלכך בין לדברי רבא בין לדברי  אביי איתרצא לה קושיא דריש לקיש דהא בני עיירות ובני כרכין כשתי בתי  דינין בשתי עיירות דמו, ורבא דאמר אימתי כגון בית דין אחד בעיר אחת אבל  שתי בתי דינין בעיר אחת לא, לרבותא קאמר ולומר דכל שכן הכא דעיר וכרך שתי  בתי דינין בשתי עיירות נינהו, וכבר כתבתיה שם בארוכה במקומה ביבמות (יד,  א ד\"ה אמר) בסייעתא דשמיא. ומכל מקום אתה למד שאין עסק לקריאת הכפרים  בהקדמתן באותה סוגיא כלל ולא מאותו השם הוא זה. גם סוגיית הירושלמי  שכתבתיה למעלה מוכיח כן, מדאקשינן התם בפרק מקום שנהגו הרי ראש השנה ויום  הכפורים ביהודה נהגו כרבי עקיבא ובגליל כרבי יוחנן בן נורי שנייה היא שאם  עבר ועשה ביהודה כגליל ובגליל כיהודה יצא הרי פורים אלו קורין בארבעה עשר  ואלו קורין בחמשה עשר, אלמא לא מקשי אלא מארבעה עשר וחמשה עשר כדמקשי  מינייהו בהדיא, ועוד שאותן השנים בלבד הן שאם קראו  אלו בזמנן של אלו ואלו בזמנן של אלו לא יצאו הא בני כפרים שלא הקדימו  וקראו בארבעה עשר יצאו. כך נראה לי.",
    "גמרא: <b>מנא לן, מנא לן  כדבעינן למימר קמן וכו'. </b>איכא למידק היכא קא מתמה הכי כי שיילינן מנא  לן, והלא ההיא דלקמן ברייתא היא, וכל מאן דלא  ידע מאי דאיכא בברייתא לא מתמהינן עליה. ובתוספות דחקו הרבה ואמרו דהא  דקא מתמה עליה היינו משום דבעי לה הכא גבי מגילה נקראת באחד עשר בשנים  עשר וכו' ולא בעי לה לקמן גבי כפרים מקדימין ליום הכניסה, והכי קאמר ליה,  מדלא בעית לה לקמן אם כן משמע דפשיטא לך טעמא דתקינו להו מפני  שמספקין מים ומזון כדבעינן למימר קמן בברייתא  ואם כן מאי קא מיבעיא לך הכא. ולי נראה, דמי שאמר כדבעינן למימר קמן הוא  ששאל תחילה מנא לן ולפרושה למתניתין בדרך קושיא ותרוץ הוא, ודכוותה איכא  טובא בגמרא.",
    "<b>והלא אין בית דין  יכול לבטל דברי בית דין חבירו וכו'. </b>והוא הדין דהוה מצי לאקשויי והלא  פשט בכל ישראל, וכדאמרינן בע\"ז בפרק אין מעמידין (עבודה זרה לו, א עיי\"ש) בשמעתא  דשמנן, בכל בית דין יכול לבטל דברי בית דין חבירו חוץ משמנה עשר דבר  שאפילו יבא אליהו ויאמר אין שומעין לו שהרי פשט איסורן בכל ישראל, אלא  חדא מתרתי פירכי נקט.",
    "<b>ואימא זמנים הרבה. </b>כלומר אפילו מראש  החדש, וכענין שאמרו בירושלמי (פ\"א ה\"א) כל החדש כשר לקריאת המגלה דכתיב  (אסתר ט, כב) והחדש אשר נהפך להם מיגון לשמחה ובלבד עד חמשה עשר דכתיב  (שם פסוק כז) ולא יעבור, ופריק זמניהם דומיא דזמנם.",
    "<b>זמן קהלה  לכל היא. </b>פירש רש\"י ז\"ל זמן מלחמה לפיכך לא צריך קרא. והקשו עליו  בתוספות שהרי אין הדבר תלוי במלחמה, אלא בנייח תלה הכתוב, כדכתיב (אסתר  ט, כב) כימים אשר נחו בהם היהודים, וכתיב (שם פסוקים טז-יז-יט) נקהלו  ועמוד על נפשם בשלשה עשר ונוח בארבעה עשר על כן היהודים הפרזים עושין את  יום ארבעה עשר. אבל בירושלמי (פ\"א ה\"א) מפרש שאין ראוי לרבותו מפני שהיה  זמן מלחמה לכל, דגרסינן התם ימים כנגד ימים י\"א וי\"ב כנגד י\"ד וט\"ו או  י\"ב וי\"ג כנגד י\"ד וט\"ו אמר ר' חלבו יום י\"ג יום מלחמה היה אף הוא מוכיח  על עצמו שאין בו נייח, מעתה אל יקראו בו לפניו ולאחריו קורין ובו אין  קורין. והא דקאמר בגמרא לפי דברי הירושלמי הכי קאמר ומכל מקום לא צריך  קרא שיהא מותר לקרות בו דקל וחומר הוא.<br><b></b>ורבינו תם ז\"ל הקשה לכל הפרושין,  דהוה ליה למימר זמן מלחמה לכל היא. ואין קושייתו מחוורת, דלישנא דקרא נקט  נקהלו ועמוד על נפשם (שם פסוק טז) נקהלו בשלשה עשר בו (שם פסוק יח). והוא  ז\"ל פירש זמן קהלה שנקהלו הכל בשושן ביום שלשה עשר עם מרדכי ואסתר  להתענות מפני שהיו עומדין על נפשם. וכן מצא בשאלתות דרב אחא (פרשת ויקהל שאילתא סז עיי\"ש)  וביום שלשה עשר עשו תענית בימי מרדכי ואסתר לפי שהכל נקהלו על נפשם והיו  צריכין רחמים. וכן מצינו במשה שעשה תענית כשנלחם בעמלק, דדרשינן במסכת  תענית מדכתיב (שמות יז, י) ומשה ואהרן וחור  וכו' מכאן לתענית שצריך שלשה, עד כאן. ומכאן סמכו לתענית י\"ג שאנו עושים  שלא מצינו לו סמך מן המקרא ולא מן התלמוד. ובמסכת סופרים (פי\"ז ה\"ד; פכ\"א  ה\"א) כתוב שרבותינו שבמערב מתענין שלש תעניות דאסתר.",
    "<b>ימים  כימים. </b>ירושלמי (פ\"א ה\"א): או אינן אלא תשיעי ועשירי, כימים ימים  שהן סמוכין לימים, ואם ימים שהן סמוכין לימים אינן אלא ששה עשר ושבעה  עשר, לית יכיל דאמר ר' אבהו בשם ר' אלעזר לא יעבור ולא יעבור.",
    "<b>אילימא אליבא דרבי עקיבא בזמן הזה נמי איתיה. </b>פירש רש\"י ז\"ל דרבי  עקיבא לאחר חורבן הוה. ואינו נכון, דהכי נמי הוה בפני הבית, דחתנו של  כלבא שבוע הוה. ופירשו רבותינו בעלי התוספות ז\"ל דפשיטא ליה דמתניתין  מיירי בזמן הזה, מדקתני בה (לקמן מגילה ה, א) אימתי במקום שנכנסין בשני ובחמישי  אבל במקום שאין נכנסין בשני ובחמישי אין קורין אותה אלא בזמנה, ומדמפליג  בין נכנסין לשאין נכנסין ולא מפליג בין בפני הבית לשלא בפני הבית ש\"מ  דאפילו בזמן הזה איתא וכדדייק מינה בסמוך רב אשי, וסתם  מתניתין רבי עקיבא היא. ואם תאמר אם כן  היכי איתותב מינה רבי יוחנן, לוקמה לברייתא כרבי יוסי ברבי יהודה (ראה  לקמן עמוד ב) ומתניתין רבי יהודה (דבמשנה לקמן מגילה ה, א) ותרוייהו אליבא דרבי  עקיבא, ורבי יוסי ברבי יהודה אית ליה דליתא להאי תקנתא בזמן הזה. יש לומר  דניחא ליה לאוקומי חדא כרבי עקיבא וחדא כרבנן ולאו לאוקמי כרבי עקיבא  בתרי תנאי.",
    "<b>רב אשי קשיא ליה דרבי יהודה אדרבי יהודה ומוקים  לברייתא כרבי יוסי ברבי יהודה. </b>קשיא לי ומאי קושיא, דילמא בברייתא  מפליג בין קודם הזמן הזה ובין הזמן הזה ובמתניתין (דלקמן מגילה ה, א) מפליג  אפילו בפני הבית, ומאי דשייר במתניתין פליג בברייתא ומאי דשייר בברייתא  פליג במתניתין. ומיהו למאי דאמרינן במסקנא דרב אשי שמיעא ליה דאיכא מאן  דתני לה כרבי יוסי ברבי יהודה לא קשיא מידי, דכיון דקשיין קצת לכאורה אמר  רב אשי דמאן דתני לה אליבא דרבי יוסי ברבי יהודה דוקא."
  ]
}