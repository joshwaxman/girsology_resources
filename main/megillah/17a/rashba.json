{
  "text": [
    "מתני': <b>אבל קורין אותה ללעוזות בלעז. </b>פירש רש\"י  ז\"ל ללעוזות שיודעין לשון אחר שאינו לשון  הקדש . ונראה מדבריו, שאף על פי שיודע אשורית ויודע לעז אילו רצה לקרותה  בלעז יוצא בה. וכן דעת הרמב\"ם ז\"ל . ואינו  נראה כן מן הירושלמי (פ\"ב ה\"א עיי\"ש), דגרסינן התם ר' אבהו בשם ר' אלעזר  יודע אשורית ויודע לעז מהו שיוציא אחרים בלעז ייבא כהדה כל שאינו מחוייב  בדבר אינו מוציא את הרבים ידי חובתן, אלמא פשיטא להו דמי שיודע אשורית  ולעז הוא עצמו אינו יוצא בלעז . ועוד דמדקתני הלועז ששמע אשורית יצא משמע  שהלעוזות דמתניתין בשאינן יודעין אשורית כלל. והר\"ם ב\"ן נ\"ר כן כתב  בליקוטיו שהיודע אשורית אינו יוצא אלא באשורית .<br><b></b>ולענין מה שאמרו  בירושלמי שהיודע אשורית אינו מוציא את הלועז בלעז, לא היה נראה כן לכאורה  מלישנא דמתניתין דקתני אבל קורא אותה ללעוזות בלעז ולא קתני אבל קורין  אותה הלעוזות בלעז, אלא שהם היו בקיאין בלשון המשנה יותר ויש לחוש  ולהחמיר ."
  ]
}