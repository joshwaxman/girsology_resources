{
  "text": [
    "גמרא: <b>לא קשיא כאן בספרים כאן במגילה. </b>ואם תאמר והא תנן  בפרקין דלקמן (מגילה יז, א) אבל קורין אותה ללועזות בלעז, ובשהיא כתובה בלעז  דאי לא היינו קראה על פה, ותניא (לקמן מגילה יח, א) גפטית לגפטים עברית לעברים  יונית ליונים, ומתניתין וברייתא רבנן היא, אלמא אפילו מגילה נמי נכתבת  בכל לשון. יש לומר דאהני ככתבם וכלשונם (אסתר ח, ט) שאין יוצאין בה  השומעים שאינן מכירין אלא באשורית בלבד וכדתנן (לקמן מגילה יז, א) הלועז ששמע  אשורית יצא, אבל שאר לשונות יוצאין בהן המכירין הואיל והותרה ספר תורה  ליכתב בהן, והכא לטמא את הידים קאמר דכיון שאינה נכתבת כהלכתה שתהא ראויה  לצאת בה הכל ידי חובתן אינה מטמאה את הידים. ואם תאמר אם כן לוקמה אף  בספרים, וברייתא לטמא את הידים ומתניתין לקרות בהן ולא לטמא את הידים.  ליתא, דבשאר ספרים מנא לן לחלק. ועוד דכיון דקתני ספרים נכתבין בכל לשון  משמע דכולי עלמא נפקי בהכין ואפילו שאינן מכירין, וא\"כ כל חומרי ספרים יש  וכדאמרינן הא לתופרן בגידין ולטמא את הידים זה וזה שוין."
  ]
}