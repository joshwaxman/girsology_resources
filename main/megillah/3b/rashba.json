{
  "text": [
    "<b>מת מצוה  עדיף מדתניא מבטלין תלמוד תורה וכו'. </b>יש לפרש דלאו דוקא מת מצוה אלא  אפילו שאר מתים נמי, וכדתניא בהדיא בברייתא מבטלין תלמוד תורה להוצאת המת  וסתמא אכולהו קאמר, והכין נמי מוכח בהדיא בריש פרק האשה שנתאלמנה (כתובות  יז, א), אלא משום דאיירי הכא במת מצוה גבי עבודה ומת מצוה דהתם מת מצוה  דוקא נקט נמי בהא מת מצוה. ואי נמי יש לומר דבברייתא רשות קתני דאי בעי  מבטל, וכיון דלשאר מתים רשות לגבי מת מצוה חובה, והכין דייק נמי בריש פרק  האשה שנתאלמנה. ושם הארכתי בה בסייעתא דשמיא.",
    "<b>יכול יטמא אמרת לא  יטמא. </b>פירש רש\"י ז\"ל כאן, אמרת לא יטמא דילפינן מנזיר דכי היכי דאינו  מבטל נזירותו משום טומאת קרוביו הכי נמי אינו מתבטל מלהקריב קרבנותיו  משום טומאת קרוביו. ואינו נכון, דמה לנזירות שכן עיקר  מצותו שלא ליטמא למתים, ועוד מה לנזיר שכן לאו  ועשה.<br><b></b>ובסנהדרין (לה, ב) פירש  רש\"י ז\"ל אמרת לא יטמא לפי שהוא נזיר וכתיב על כל נפשות מת לא  יבא, משמע דסבירא ליה דהאי ברייתא דהיה  הולך לשחוט את פסחו בנזיר קא מיירי וכדמשתעי ביה קרא, וכדדרשינן בזבחים  פרק טבול יום (זבחים ק, א עיי\"ש) לאביו (במדבר ו, ז) מה תלמוד הרי שהיה נזיר  וכו' לאמו (במדבר שם) מה תלמוד הרי שהיה נזיר וכהן, והוא הדין נמי  דולאחותו (במדבר שם) מיירי בשהיה נזיר והולך לשחוט את פסחו. וגם זה אינו  נכון, דהא בפרק טבול יום (זבחים שם) לא משמע הכין, דאמרינן התם דטומאת  קרובים דוחה פסח קודם חצות אבל לאחר חצות לא, וקא דייק לה התם מיוסף הכהן  שמתה אשתו בערב הפסח ולא רצה ליטמות ונמנו עליו אחיו הכהנים וטמאוהו  ופריך אמאי טמאוהו והתניא ולאחותו מה תלמוד הרי שהיה הולך לשחוט את פסחו  ולמול את בנו ושמע שמת לו מת יכול יטמא אמרת לא יטמא אלמא טומאת קרובים  אינה דוחה קרבנותיו, ואם איתא מאי קושיא ההיא בנזיר ויוסף הכהן לאו נזיר.  וגם רבנו שלמה ז\"ל חזר בו בזבחים מכח קושיא  זו.<br><b></b>ואין לפרש דהכי קא פריך  התם, מדאיצטריך קרא בנזיר שהולך לשחוט את פסחו שהוא מטמא למת מצוה שמע  מינה שאין טומאת קרובים דוחה קרבנות, דאם איתא לישתוק קרא מלאחותו ואנא  ידענא שאף על פי שהוא נזיר והולך לשחוט את פסחו אפילו הכי מטמא הוא למת  מצוה, דמנא תיתי דלא דאי משום נזירות מת מצוה עדיף וכדדרשינן מלאביו ולאמו,  ואי משום עבודה השתא טומאת קרובים קלה שאינה דוחה נזירות דוחה אותה מת  מצוה חמור שדוחה נזירות אינו דין שידחה עבודה, דהא ליתה, דאיצטריך דסלקא  דעתך אמינא דאף על גב דנזירות ועבודה כל חד וחד באנפי נפשיה מידחי מקמי  מת מצוה כי קיימי אהדדי לא מידחו. ותדע לך, מדקתני רישא דהך ברייתא  (בזבחים שם עיי\"ש) נפשות אלו הרחוקים מת  אלו הקרובים, לאביו מה תלמוד הרי שהיה  נזיר וכו' לאביו אינו מטמא אבל מטמא הוא למת מצוה לאמו מה תלמוד הרי שהיה  כהן ונזיר וכו' לאמו אינו מטמא אבל מטמא הוא למת מצוה, ואם איתא למאי  איצטריך אנא ידענא דנזירות הרי הוא נדחה משום מת מצוה, ואי משום כהונה  השתא קרוב הקל שאינו דוחה נזירות דוחה כהונה מת מצוה חמור שדוחה נזירות  אינו דין שידחה כהונה, אלא דעל כרחין איצטריך  דסלקא דעתך אמינא כי קיימי תרוייהו בהדדי באנפיה לידחו, הכא נמי  לא שנא.<br><b></b>אלא הכא בהולך לשחוט את פסחו גרידא, והכי קאמר אמרת לא  יטמא משום דהויא לה טומאת קרובים עשה הקל ועבודה ומילה עשה חמור שיש בהן  צד כרת, וכענין שאמרו בשמעתא קמייתא דיבמות (ג, ב ו-ה, ב), ולא אתי עשה  שאין בו צד כרת ודחי לעשה חמור שיש בו צד כרת. ולולי שעשה דמילה ועבודה  חמור היה עשה דטומאת קרובים דוחה אותו, וכההיא דאמרינן בשלוח הקן (חולין קמא א) דעשה  דטהרת מצורע דוחה עשה דשלוח הקן משום (מעשה) [דעשה] דטהרת מצורע חמור  משום שלום ביתו אלא משום דבשלוח הקן אית ביה עשה ול\"ת לא דחי להו עשה  דטהרת מצורע.<br><b></b>אלא דקשיא לי  מדאתי' (בזבחים שם) לאוקומא אפילו ההיא דיוסף הכהן לאחר חצות וכדרבי  עקיבא דאמר לה יטמא חובה, ואם איתא דאמרת לא יטמא משום חומר עשה דעבודה  קאמר אפילו לכשתמצא לומר דלה יטמא חובה מאי הוי אכתי לא ידחה עשה דעבודה  החמור כדקאמרינן כיון שכבר נכנס בזמן חיובו של פסח. ואולי נאמר דלמאן  דמוקי לה כרבי עקיבא סבירא ליה דעשה דטומאת קרובים חמיר טפי דדחי לאו  ועשה, דהא דחי כהונה דאית ביה לאו דלנפש לא יטמא (ויקרא כא, א) ועשה  דקדושים יהיו לאלהיהם (שם פסוק ו), ואפ\"ה לדידן לאו שיש בו צד כרת חמור  טפי. וצל\"ע.<br><b></b>הא דבעא רבא מקרא מגילה ומת מצוה איזה מהן  עדיף",
    "והדר פשטה ד<b>מת מצוה עדיף משום דגדול כבוד הבריות שדוחה לא  תעשה שבתורה. </b>תמיה לי מקרא מגילה נמי הא דחי עבודה ותלמוד תורה. ויש  לומר דלאו מיהא לא דחי.",
    "הא ד<b>אמר רבי יהושע בן לוי כרך שישב  ולבסוף הוקף נדון ככפר. </b>פירש רש\"י ז\"ל לענין בית בבתי ערי חומה.  ונראה שהזקיקו לרבינו ז\"ל לפרש כן, דאי לענין מקרא מגילה כל היכא דמיגניא  ומכסיא מימות יהושע בן נון קרינן בה בחמיסר ואף על גב דלאו מוקפת חומה  ממש כדינה לענין בית בבתי ערי חומה, וכאמרינן לקמן (מגילה ה, ב) חזקיה קרא  בטבריא בארביסר ובחמיסר מספקא ליה משום דחד גיסא שורא דימא הוא, ואקשינן  אי הכי אמאי מספקא ליה הא ודאי לאו חומה היא דתניא אשר לו חומה (ויקרא  כה, ל) ולא שור איגר, סביב (שם פסוק לא) פרט לטבריא שימה חומתה,  ופרקינן לענין בתי ערי חומה לא מספקא ליה אלא כי קא מספקא ליה לענין מקרא  מגילה מאי פרזין ומוקפין חומה דכתיבי גבי מקרא מגילה, משום דהני מיגלו  והני מיכסו והא נמי הא מיגליא, או דילמא משום דהני מיגנו והאי נמי אגנויי  מיגניא, וכיון שכן אף כרך שישב ולבסוף הוקף הא לא מיגלו והא אגנויי מיגנו  וליקרו בחמיסר. וכל הסמוך לכרך והנראה אליו קורין בחמיסר ואף על גב דלא  הוו כמוקפין לענין בית בבתי ערי חומה, אלמא לענין הקריאה הקלו.<br><b></b>ומיהו אין פירושו מחוור, דאם כן מאי שייכא הכא  התם בערכין הוה ליה לאייתוייה. ועוד דאי לבתי ערי חומה קאמר הוה  ליה למימר נידון כבתי החצרים.<br><b></b>ומסתברא לי, דאפילו לענין מקרא  מגילה אמרה רבי יהושע בן לוי, ולדידיה מוקפין ממש בעי לענין קריאה כענין  לבית בבתי ערי חומה, ולמאן דאמר סביב פרט לעיר שימה חומתה אף לענין קריאה  כן. וחזקיה דקרא בארביסר ובחמיסר בטבריא משום דמספקא ליה אי סביב דקרא  פרט לימה חומתה או לא, והכי נמי איתא בהדיא בגמרא דבני מערבא (פ\"א ה\"א)  חזקיה קרי בטבריא בי\"ד ובט\"ו דהוא חשש על הדא דתני רבי שמעון בן יוחאי  ואיש כי ימכור בית מושב עיר חומה (ויקרא כה, כט) פרט לטבריא שימה חומתה.  ולכשתמצא לומר דספיקיה דחזקיה כטעמא דגמרין, פליגא דחזקיה אדרבי יהושע בן  לוי. וטעמא דכל הסמוך והנראה אליו נמי, משום דכיון דמיגנו ומיכסו בכרך  המוקף מימות יהושע דכל שהוא סמוך ונראה לכרך בשעת מלחמה מתאספין ובאין אל  ערי המבצר והלכך הרי הן כאנשי הכרך ממש והרי הן כמוקפין חומה מימות  יהושע. ואף על פי שבירושלמי למדו ממנו לטבריא, דגרסינן התם (שם) רבי יוחנן  קרי לה בכנישתא דכפרה ואמר הדה היא טבריא קדמייתא, ולא חש להדה דתני רבי  שמעון בן יוחאי קל שהקלו בקריאתה דתני' תמן (ערכין לב, א) כל  שהוא לפנים מן החומה הרי הוא כבתי ערי חומה חוץ מן השדות, רבי מאיר אומר  אף השדות, ותני כאן (תוספתא במכילתין פ\"א ה\"א) הסמוך לכרך והנראה עמו הרי  הוא כיוצא בו, לית ליה לרבי יהושע בן לוי כן. ורבי יהושע בן לוי דגמרין  ורבי יוחנן דירושלמי קיימא לן כרבי יהושע בן לוי, חדא דכל היכא דפליגא  דירושלמי אגמרין לא משגחינן לדירושלמי, ועוד רבי יוחנן לגבי רבי יהושע בן  לוי לא קיימא לן כוותיה. ודחזקיה נמי, כיון דחזקיה לא אמרה בהדיא ודילמא  משום דחייש לדתני רבי שמעון בן יוחאי כדאיתא בירושלמי ואשכחן ליה לריב\"ל  דאמרה בהדיא, לא שבקינן דריב\"ל ונקיטינן מאי דלא איבריר מדחזקיה. כך נראה  לי.<br><b></b>ופירוש נדון ככפר: כלומר ומקדימין ליום  הכניסה. ואיכא למידק היכי דמי, אי דאיכא  עשרה בטלנין מי גריעי מעיירות גדולות דקרו בי\"ד, ואי ליכא עשרה בטלנין  מאי שנא ישב ולבסוף הוקף אפילו הוקף ולבסוף ישב נמי, כאידך דרבי יהושע בן  לוי דאמר בסמוך כרך שאין בו עשרה בטלנין נדון ככפר. ותירצו בתוספות דכרך  המוקף מימות יהושע לא בעי עשרה בטלנין, וההיא דרבי יהושע בן לוי דבסמוך  לאו כרך המוקף קאמר אלא כרך הגדול קאמר דהיינו עיר גדולה שבגדולות, כסתם  כרכין האמורין בכל מקום לקמן בפרק בני העיר (מגילה כו, א) גבי בית הכנסת דכפרים  וכרכין דהיינו עיירות גדולות, ובכתובות (קי, ב) אין מוציאין מעיר לכרך  ומכרך לעיר, ובריש כתובות (ד, א) כגון מתא מחסיא דמפקא מכרך ומפקא  מעיר, והלכך האי כרך שישב ולבסוף הוקף  בשאין בה עשרה בטלנין, וטעמא דישב ולבסוף הוקף הא הוקף ולבסוף ישב  קורין בחמשה עשר, והיינו נמי דמקדימין ליום הכניסה כיון דלית ביה עשרה  בטלנין.<br><b></b>ולדבריהם ז\"ל, היינו דקתני במתניתין (לקמן מגילה ה, א) אי זו היא עיר  גדולה כל שיש בה עשרה בטלנין פחות מכאן הרי זה כפר ולא קתני איזהו כרך,  דאלמא בעיירות שאין חשיבותן אלא מחמת הבטלנין תני כרך שחשיבותו מחמת  הקיפו לא תני דבין כך ובין כך חשיב דהא הוקף מימות יהושע. ואפשר נמי  דטעמא דהא מילתא, כדי לחלוק כבוד לארץ ישראל שהיתה חריבה אפילו מיושביה  ולא יהו שאר המוקפין קורין בהן בשעת הנס בט\"ו וכל ארץ ישראל בי\"ד. והא  דאמרינן נמי בסמוך כרך שחרב ולבסוף ישב נדון ככרך ואוקימנא בשחרב מעשרה  בטלנין היינו עיר גדולה, ואף על גב דמייתינן עלה הא דתניא אשר  לו חומה אף על פי שאין לו עכשיו דההיא  במוקף ממש, הכי קאמר אילימא בכרך המוקף ממש טעמא דישב הא לא ישב לא והא  תניא וכו' אלא בשחרב מעשרה בטלנין כלומר בעיר גדולה שחשיבותה מחמת עשרה  בטלנין שבה ונחרב מהן וחזר ונתיישב, ואף על פי שאמרו סתם ולא פירשו כל  שהוא מזכיר עשרה בטלנין הדבר ידוע שהדברים אמורים בעיר כאילו פירש. זו  שיטה נראה לי לפירוש התוספות.<br><b></b>אבל ראיתי לר\"ם ב\"ן ז\"ל בליקוטיו  דהכא לאו נדון ככפר [להקדים] ליום הכניסה קאמר, אלא נדון ככפר (קאמר)  [גמור] כמקום שלא הוקף חומה וכבתי החצרים קאמר וכדמתרגמינן  (חצריה) [תצרים] כפרניה, ולעולם כרך המוקף שאין בו  עשרה בטלנין אינו קורא בט\"ו אלא נדון כעיר וקורא בי\"ד. והביא ראיה מן  הירושלמי דגרסינן התם תני כרך שאין בו עשרה  בטלנין תקנתו קלקלתו ונעשה כעיר, ולא  משמע נעשה כעיר שאין בה עשרה בטלנין בלבד קאמר דאם כן הוה ליה  למימר נדון ככפר, אלא כעיר ממש קאמר ותקנתו הוא כשקורא בי\"ד שהוא עיקר  הנס והכל קורין בו.<br><b></b>ואין דרכו מחוור בעיני כלל מכמה פנים, חדא דכל שאתה  דוחה אותו ממקומו מחמת עשרה בטלנין לא דחיתו בהכרח כלומר שאילו רצו לקרות  בזמנן שאינן רשאין, אלא תקנתן קלקלתן דכיון שאין עשרה בטלנין קבועין בבית  הכנסת אף כל השאר מתיאשין מלהתקבץ בבית הכנסת ומימר אמרי אי אזילנא לא  משכחנא שם עשרה ואי מחייבת להו למקרי בזמנן אף הם צריכין לטרוח אחר עשרה  ולקבצם ביום שמחתן ונמצאו טרודין ומתבטלין מסעודתן והלכך הקלו עליהן  שאילו רצו להקדים ליום הכניסה הרשות בידם, וכיון שכן כרך שאין בו עשרה  בטלנין למה אתה דוחה אותו מזמנו וקובע לו זמן אחר והלא אין אתה דוחה את  הכפרים ואת העיירות מזמנן אלא תקנה התקינו והקלו עליהן להקדים ביום  הכניסה אם באו להקדים. ועוד שאין תרגום בתי החצרים בתי כפרני אלא בתי  פצחיא. ועוד אילו אמרו בירושלמי כרך  שאין בו עשרה בטלנין נידון כעיר לקרות בי\"ד מאי תקנתן קלקלתן דקאמר,  דאילו אתה דוחה אותו מט\"ו לי\"ד אין זו תקנה להם אלא  קלקול, דמוקפין לא משום קלקול אתה נותן להן ט\"ו אלא  שבח הוא להן.<br><b></b>ובאמת כי גם מה שפירשו רבותינו בעלי התוספות כי  כרך שאין בו עשרה בטלנין שאמר רבי יהושע בן לוי דלאו כרך מוקף קאמר לא  ניחא, דהא בכוליה פירקין כל שאמרו בו כרך סתם היינו מוקף ולאפוקי  מעיר.<br><b></b>ומסתברא לי דהכא הכי קאמר, כרך שישב ולבסוף הוקף נדון  ככפר כלומר שאין דינו ככרך אלא ככפר, וכללא קא כאיל דמעתה אילו יש בו  עשרה בטלנין קורין בי\"ד שאפילו הכפרים שיש בהן עשרה בטלנין קורין בי\"ד  ואם אין שם עשרה בטלנין מקדימין ליום הכניסה, ואידך דאמר כרך שאין בו  עשרה בטלנין נדון ככפר היינו נמי כרך המוקף מימות יהושע בן נון ואפילו  הכי כשאין בו עשרה בטלנין אילו רצו להקדים ליום הכניסה יקדימו, והיינו הא  דגרסינן בירושלמי כרך שאין בו עשרה בטלנין הרי זה כעיר כלומר כעיר שאין  בה עשרה בטלנין, ועל מתניתין דקתני אי זו היא עיר גדולה כל שיש בה עשרה  בטלנין אמרו כן בירושלמי, ומשום דלא קתני אלא בעיר הוה אמינא דדוקא עיר  שאין בה עשרה בטלנין היא שמקדמת ליום הכניסה אבל כרך כיון דמסתמא מתוך  שהוא גדול מיקלעו ליה מעלמא ולעולם לא יקדים ליום הכניסה, לפום כן צריך  מימר דלאו דוקא עיר אלא אפילו כרך הרי זה כעיר, דמתניתין דקתני שמקדים  ליום הכניסה ככפר שקלקלתו שאין בו עשרה בטלנין היא תקנתו שיש לו רשות  להקדים אם רצה להקדים. כך נראה לי.",
    "<b>מאי קא משמע לן תנינא  (לקמן מגילה ה, א) אי זו היא עיר גדולה וכו'. </b>פירוש, וכיון דדינה דעיר בי\"ד  ומשום דאין בה עשרה בטלנין אתה נותן לה יום כניסה אף אנו נאמר דכרך שאין  בה עשרה בטלנין אתה נותן לה יום כניסה, דמאי שנא דזמנו דעיר קבוע כזמנו  דכרך."
  ]
}