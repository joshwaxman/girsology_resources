{
  "text": [
    "גמרא: <b>לימא קסבר  רבי כל התורה כולה בכל לשון נאמרה. </b>פירש רש\"י ז\"ל קריאת התורה. ולא  מצינו קריאת התורה מחוייבת . ואפשר בפרשת זכור וכדאמרינן לקמן (מגילה יח, א)  כשהוא אומר זכור (דברים כה, יז) בפה , ואי נמי פרשת הקהל . ויש מפרשים  קריאות שבתורה, כגון פרשת שוטרים ומקרא בכורים וחליצה. ובברכות פרק היה  קורא (יג, א ד\"ה לימא) כתבתיה בארוכה בסייעתא דשמיא.",
    "<b>תיקנו שמנה עשרה ברכות על הסדר. </b>פירוש על הסדר הכתוב בסמוך, ואילו טעה באחת  מהן לא יאמר אותה במקום שנזכר, אלא חוזר מאותה ברכה ואומר ממנה ואילך על  הסדר. והא דאמרינן בברכות (לד, א) אמצעיות אין להם סדר, היינו שאם טעה  בהן אינו חוזר לחונן הדעת כדרך שהוא חוזר לראש בשטעה בראשונות ואחרונות,  אבל מכל מקום חוזר הוא למקום שטעה ומשם חוזר לסדרן . והכי איתא בהדיא  בתוספתא דמכלתין בריש פרק שני (ה\"א), דתניא התם: קרא את המגילה וטעה  והשמיט בה פסוק אחד לא יחזור ויקרא אותו הפסוק בפני עצמו אלא מתחיל מאותו  פסוק וגומר עד סוף, וכן  בהלל וכן בתפלה וכן בקרית שמע. וכבר כתבתי בברכות (שם ד\"ה רב אסי) יותר  מזה בסייעתא דשמיא."
  ]
}