{
  "text": [
    "<b>אין בין המודר הנאה מחבירו למודר ממנו  מאכל אלא כלים שאין עושין בהן אוכל נפש, הא כלים שעושין בהן אוכל נפש זה  וזה שוין. </b>ואוקימנא לה בדוכתא בפרק אין בין המודר (נדרים לג, א)  באומר הנאה המביאה לידי מאכלך, הא באומר מאכלך עלי אינו אסור אלא באוכל  נפש בלבד, ואם אמר הנאת מאכלך עלי אינו אסור אלא ממאכל ומשתה ולעיסת  חטים.<br><b></b>וכלים שאין עושין בהן אוכל נפש דשרינן הכא במודר ממנו  מאכל, דוקא בשאין משכירין כיוצא בהן, הא משכירין כיוצא בהן אפילו במודר  מאכל אסור, דהא מהני ליה בדמי שכירותו דאי בעי אכיל מיניה. והכין איתא  התם בדוכתא.",
    "יש ספרים דגרסי הכי: <b>והלא דין הוא ומה מצורע  שאינו מטמא משכב ומושב טעון ספירת שבעה וכו'. </b>ואף על גב דאמרינן  בתורת כהנים (פרשת תזריע פרשת נגעים פ\"ב ה\"י ופ\"ט ה\"ח) דמצורע מטמא משכב  ומושב, ההוא לטמא אוכלין ומשקין, וכן כתב רש\"י ז\"ל בפסחים (סז, ב ד\"ה זב  הב'), והכא לטמא אדם לטמא בגדים. ויש מי שגורס, ומה אם מטמא משכב ומושב  לא יהא טעון ספירת שבעה."
  ]
}