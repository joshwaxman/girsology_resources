{
  "text": [
    "<b>ניתנה  לקרות ולא ניתנה ליכתב. </b>ואוקימנא דשמואל כרבי יהושע דאמר כתוב זאת  (שמות יז, יד) כתוב מה שכתוב כאן זכרון מה שכתוב במשנה תורה בספר  מה שכתוב בנביאים, אלמא לרבי יהושע לא ניתנה ליכתב כלל. ובריש פרק אמר  להם הממונה ביומא (כט, א עיי\"ש) אמרינן מפני מה נמשלה אסתר לאילת השחר  לומר לך מה שחר סוף כל הלילה אף אסתר סוף כל הנסים והא איכא חנוכה ניתנה  ליכתב קאמרינן הניחא למאן דאמר ניתנה ליכתב אלא למאן דאמר לא ניתנה ליכתב  מאי איכא למימר, דאלמא לרבי יהושע ולשמואל לא ניתנה ליכתב כלל, ומתניתין  (לקמן מגילה יז, א) דהקורא את המגילה על פה לא יצא דלא כרבי יהושע ודלא כשמואל.  ואיכא למידק דהא שמואל גופיה הוא דאמר בפרקין דלקמן (מגילה יט, א) הקורא במגילה  הכתובה בין הכתובים לא יצא, ואם איתא דאין צריך לקרותה מתוך הכתב כתובה  בין הכתובים מאי הוי והא לא בעיא קריאה מן הכתב כלל. ועוד הקשו בשם הרב  ר' אלחנן זצ\"ל מדאמרינן לקמן בריש פרק שני (מגילה יח, א) רב ושמואל דאמרי  תרוייהו לעז יוני לכל כשר ואינהו דאמור כרבן שמעון בן גמליאל דאמר (לקמן  ח, ב) אף ספרים לא הותרו שיכתבו אלא יונית, ואקשינן ולימא הלכה כרבן  שמעון בן גמליאל ומשני אי אמר הלכה כרבן שמעון בן גמליאל הוה אמינא הני  מילי שאר ספרים אבל מגילה דכתיב בה (אסתר ח, ט) ככתבם  וכלשונם אימא לא קא משמע לן. ואינה  קושיא בעיני, דלא משום כתיבה קאמר אלא משום לשון, וקא משמע לן דאפילו  במגילה דכתיב בה כלשונם אם שמעה בלעז יוני יצא ואפילו מי שאינו יוני כרבי  שמעון בן גמליאל דאסר כל הלשונות בכל הספרים ואפילו הכי התיר יוני דאלמא  יוני כשר כאשורי. אבל עדיין קשה מההיא דמגילה הכתובה בין הכתובים. והם  תירצו דמודה שמואל דצריכה כתיבה מדרבנן, וההיא דריש פרק אמר להם הממונה  לא ניתנה ליכתב וניתנה ליכתב מדאורייתא קאמר. ועוד היא צריכה לפנים."
  ]
}