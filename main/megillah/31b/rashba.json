{
  "text": [
    "<b>ראש חדש אב  שחל להיות בשבת מפטירין חדשיכם ומועדיכם וכו'. </b>ואנו נוהגין על פי  הפסיקתא ומתקנת הראשונים ז\"ל להיות  קורין לפני תשעה באב תלת דפורענותא שמעו דבר ה' דברי  ירמיהו חזון ישעיהו ולאחר תשעה באב שבע  דנחמתא ותרתי דתיובתא.<br><b></b>וכן מה ששנינו במשנתינו (לעיל מגילה ל, ב - לא, א)  בתעניות בברכות וקללות אין אנו נוהגין כן אלא קורין ויחל.",
    "<b>הלכה מקום שמפסיקין בשבת בשחרית וכו', ולימא הלכה כרבי יהודה משום  דאפכי להו. </b>ואם תאמר לימא הלכה כתנא דמתניתין (לעיל עמוד א) דקתני  ואין עולה להם מן החשבון. יש לומר דהוה אמינא דמתניתין הכי קתני בשני  ובחמישי ובשבת במנחה קורין כסדרן דמקום שמסיים בשני שם מתחיל בחמישי ואין  עולה להם לשבת הבאה מן המנין אלא חוזר וקורא מראש הסדר, וזו מחלוקת  שלישי, והלכך לאפוקי מילתיה מכל ספק אמר הכין בהדיא."
  ]
}