{
  "text": [
    "<b>מאי לאו לאתויי תענית צבור ותשעה  באב. </b>ונראה לי דקסבר רב אשי משום דהכא נמי איכא מוסף תפלה, דהא איכא  עננו. ולא תימא דוקא בתענית צבור ומשום דאיכא מוסף תפלה בעשרים וארבעה  ברכות הא בתשעה באב לא ותשעה באב בגררא נקטיה, לא היא, דאם איתא אף  בתענית צבור לא יהו קורין אלא שלשה, דהא שלש ראשונות ושניות ליכא עשרים  וארבעה, דהכי מסקנא דתלמודא בשלהי פרק קמא דתענית (יד, א) דאסיקנא השתא  דאתית להכי עשרים וארבעה נמי לאו שיורא הוא דהא קתני לה באידך פירקין,  וכיון שכן לא הוה לן למיקרי ארבעה משום אחרונות בלבד דאיכא מוסף תפלה  בעשרין וארבעה. ותדע לך, דהא בברייתא דבסמוך  שנינו כל שיש בו ביטול מלאכה לעם כגון תענית צבור ותשעה באב  קורין שלשה, ואע\"ג דבאחרונות ליכא ביטול מלאכה, כיון דבראשונות ואמצעיות  איכא ביטול מלאכה לא תקנו בכולן אלא שלשה כדי שלא תחלוק, והכא נמי לא  שנא. אלא שיש לדחות, דמידי הוא טעמא הכא אלא לרב אשי, הא לרב אשי עשרין  וארבעה נוהגות בין באחרונות בין בראשונות וכדאמרינן התם בפרק קמא  דתענית. ומכל מקום, כיון דרב אשי לא אמר הכי מסברא דנפשיה אלא משום דקתני  (שם יב, ב עי\"ש) מה אלו יתירות וכו' ומאי שייר דהאי  שייר ואמרינן השתא דאתית להכי עשרין  וארבעה נמי לאו שיורא הוא, ליכא הוכחה דרב אשי אית ליה הכין כי היכי דנימא  הכא דבתענית צבור דוקא קאמר ולא בתשעה באב.",
    "<b>מני לא תנא קמא  ולא רבי יוסי. </b>הקשו בתוספות ודילמא לעולם רבי יוסי היא, והאי דקאמר  לעולם שלשה ומפטיר אחד היינו שלשה קורין ומפטיר אחד חוץ מן השלשה, דהוו  להו ארבעה. ותירצו, כי היכי דלתנא קמא אין לפרש מפטיר אחד דהיינו רביעי,  דהא הוא ממעט בתשעה באב שהוא בשלישי וברביעי יותר משני וחמישי דעלמא,  דאילו בשלישי וברביעי אין קורין אלא אחד ומפטיר אחד, כדאיתא נמי בהדיא  במקצת ספרים, ואם כן לא החמיר בשחל בשני  ובחמישי יותר משאר שני וחמישי דעלמא לטפויי גברא אלא לענין הפטרה, הכי  נמי לרבי יוסי המפטיר מאותן שקראו. ואיני יודע מי הזקיקם לכך, דבלאו הכי  מפרשא ברייתא בהדיא דליכא ארבעה קורין, דאי מפטיר מכלל הקוראין כלומר  שיהו ארבעה קורין לא הוה ליה למימר שלשה קורין ומפטיר אחד אלא ארבעה  קורין דהא ארבעה נינהו שהמפטיר גם הוא מחיוב הקורין, אלא ודאי מדקאמר  שלשה קורין שמע מינה שאין שם מחוייבי קריאה אלא שלשה ומפטיר אחד דקאמר  כאילו אמר ומפטירין בנביא. ותדע לך, מדקתני בשלישי וברביעי קורא אחד  ומפטיר אחד ומי אית לך למימר קורא אחד ומפטיר אחד מהם אלא קורא אחד  ומפטיר אחד מלבד הקורא הכי נמי קורין שלשה ומפטיר אחד מלבד השלשה ואינו  מכלל הקורין. והיינו נמי דכי מבעיא לן לקמן (מגילה כג, א) מפטיר מהו שיעלה  למנין שבעה לא ילפינן מהא מתניתא, דאילו לדבריהם לידוק מהא דמפטיר עולה,  דהא לרבי יוסי לעולם שלשה ואפילו הכי המפטיר אחד מהם, ולתנא קמא נמי בשחל  בשני ובחמישי די להם בשלשה קורין והמפטיר אחד מן השלשה ואע\"ג דבשני  ובחמישי בעינן שלשה קורין ואין פוחתין מהם, אלא ודאי  כדאמרן. כך נראה לי.",
    "<b>אין אדם  חשוב רשאי ליפול על פניו אלא אם כן נענה כיהושע בן נון. </b>ואמרו  בירושלמי דדוקא היכא שמתפלל בצבור  ובצבור, דאי לא נענה כסיפא ליה מילתא  ומהרהרים אחריו לומר שאינו הגון."
  ]
}