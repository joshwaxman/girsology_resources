{
  "text": [
    "<b>כי קאמר איהו בשוין. </b>פירש ר\"ת ז\"ל דלאו בשוין ממש  דאם כן פשיטא דכהן קודם, אלא ששניהם תלמידי חכמים וליכא משום משנאי אהבו  מות (משלי ח, לו), ואע\"פ שהיו הכהנים ואפילו החכמים שבהן כפופים לו כרב  הונא לא קרא בפניהם. ויש מפרשים לא ברכתי ברכת המזון  מדלא קאמר לא קריתי, ואפילו הכי בכהן עם הארץ איכא משום משנאי אהבו מות  שהרואה אומר דמשום כבוד כהונה דעדיף מכבוד תורה הוא נותן לו לברך, אבל בעם  הארץ דעלמא יכול הוא תלמיד חכם לתת לו רשות לברך לפניו ברכת המזון.",
    "<b>תיתי לי דלא עבדית שותפותא בהדי  גוי. </b>ואם תאמר ומאי רבותיה והא  אמרינן בסנהדרין (סג, ב) דאסור לעשות שותפות בהדי גוי משום דדילמא מחייב  ליה שבועה וקא עבר משום לא ישמע על פיך (שמות כג, יג). יש לומר אע\"פ שהיה  פוטרו משבועה, ורבותיה כדי שלא יהא רגיל אצלו פן ילמד ממעשיו. ואי נמי  נראה לומר, אפילו בזמן שאין רגילות הגוים לישבע בתרפותם דאז מותר, וכמו  שאנו רגילים לומר שם דאי לא אנו לא כלום ולא נשביעם אלא מפני שאין נשבעים  בשם עבודה זרה ממש שאינן מזכירין אותה.",
    "<b>ולא הרהרתי במבואות  המטונפות. </b>מסתברא דהוה סבירא ליה כרבי יוחנן דשרי (ראה ברכות כד, ב),  והיינו רבותיה.",
    "מתני': <b>ועוד אמר רבי יהודה בית הכנסת שחרב אין  מפשילין לתוכו חבלים. </b>איכא למידק מאי ועוד, דאדרבא רבי יהודה מיקל  הוא בההיא דלעיל (מגילה כז, ב) כדקתני והלוקח מה שירצה יעשה. ודחקו התוספות  לתרץ, דרבי יהודה מחמיר הוא דבעי שימכור בפירוש לשם חצר אבל אינו מוכר  סתם ורבנן שרו אפילו למכור סתם. ורחוק מאד בעיני, דמאי אהני במוכרו לשם  חצר אלא כדי שלא יראה כמוכרו לבית המים (שאם) [ואם] כן כל שכן דעדיף  במתנה עמו בפירוש שלא יעשה בו אחד מארבעה דברים ורבנן לחומרא ולא לקולא.  ושמא הם ז\"ל מפרשים דברי רבנן מוכרין אותו ממכר עולם לכל דבר חוץ מארבעה  דברים שאינו מוכרו לשם כך בפירוש אבל מכל מקום מוכרין סתם ואינו צריך  להתנות כלל שלא יעשה בה אותן ארבעה דברים. וגם זה אינו נכון בעיני, דכיון  דאדרבי מאיר אתינן משמע דכי היכי דרבי מאיר צריך תנאי שלא להורידו  מקדושתו לעולם אלא אם ירצו יחזרו הכי נמי צריכי רבנן תנאי באותן ארבעה  דברים מיהא. ועוד דאם כן רב יוסף דקאמר לעיל (שם) ואפילו רבנן לא קאמרי  אלא בית הכנסת וכו' ומנא ליה לרב יוסף דרבנן אסרי דילמא מישרא שרו אלא  דקא אסרי למכור לשם כך בפירוש כדי שלא יראה כמזלזל בקדושתה, דהא אפילו  רבי יהודה דמחמיר ומצריך שימכור לשם חצר קא שרי ללוקח לעשות בה כל צרכו.  והר\"ם במז\"ל (בפי\"א מהל' תפלה הי\"ז) כן כתב מפורש כדברי שצריך להתנות שלא  לעשות בו אותן ארבעה דברים.<br><b></b>אלא נראה לי, דמשום דרבי יהודה סבירא ליה דמותר לעשות בה אפילו  ארבעה דברים הללו וכדקאמר והלוקח מה שירצה יעשה ואפילו הכי קא אסר למוכרו  בפירוש לאותן דברים אלא מוכרו סתם, ואיכא בהא משום חומר קדושה כל דהו שלא  יראה המוכר כמזלזל בקדושתה בעוד שהיא עומדת תחת ידו בקדושתה, ואע\"פ  שהלוקח מותר לעשות בו כל צרכו התם הוא דכיון שלקחה לשום חצר קודם שישתמש  בה באחד מאותן ארבעה דברים הרי יצאתה מקדושתה משעת קנייתה וכשמשתמש בה  לאחר מכאן במה שירצה אין כאן לדעת רבי יהודה משום זלזול בית הכנסת, ומכל  מקום מדמחמיר בה רבי יהודה למאי דסבירא ליה ואסר  למכור עד שימכור לשם חצר ולא לשם אותן ארבעה דברים משום הכי קתני ועוד.  כך נראה לי."
  ]
}