{
  "text": [
    "<b>לא אמרו אלא בדורות הראשונים שאין בקיאין לשמה וכו' והא רבה אית ליה דרבא.</b> דדלמא ריב\"ל לא א\"ל אלא שא\"צ לומר בפני נכתב ובפני נחתם, אלא אם יתקיים בחותמיו כשר. וי\"ל א\"כ הוה ליה למימר לא צריכת אלא יתקיים בחותמיו, אבל מדקאמר ליה בסתם לא צריכת, משמע דלא צריך מידי, א\"נ היינו דקאמר ועוד הא אמרת גזרה שמא יחזור דבר לקלקולו, וה\"ק ועוד דאפילו תמצא לומר דלא צריכת להחמיר ולמימר ויתקיים בחותמיו קאמר ליה, אכתי תיקשי לך דהא איכא משום גזרה שמא יחזור דבר לקלקולו כנ\"ל.",
    "<b>איתמר בפני כמה נותנו לה, ר' יוחנן ור' חנינא חד אמר בפני שנים וחד אמר בפני ג', תסתיים דר' יוחנן הוא דאמר בפני שנים.</b> וקיי\"ל כותיה, דהא תניא כותיה המביא גט ממדינת הים נתנו לה ולא א\"ל בפני נכתב ובפני נחתם, יוציא והולד ממזר דר\"מ, וחכ\"א אין הולד ממזר, כיצד יעשה יטלנו ממנה ויחזור ויתננו לה בפני שנים ויאמר לה בפ\"נ ובפ\"נ.",
    "ואתי לאוקומי פלוגתיהו בעד נעשה דיין<b> דמ\"ד בפני ב' קסבר עד נעשה דיין, ומ\"ד בפני ג' קסבר אין עד נעשה דיין,</b> ואקשינן,",
    "<b> ועד נעשה דיין והא קיי\"ל אין עד נעשה דיין.</b> ופרקי',",
    "<b> ה\"מ בדאורייתא, אבל בדרבנן עד נעשה דיין.</b> [ואקשינן, בדרבנן והא קיי\"ל אין עד נעשה דיין. כן הוא גירסת הספרים] וק\"ל דאי פשיטא ליה דבדרבנן עד נעשה [דיין מאי קא מקשי מעיקרא דעד נעשה דיין והא קיי\"ל דאין עד נעשה] דאנן השתא בדרבנן קיימי'. וי\"ל דלישנא דקאמרי קשי' לי, מדקאמרי בעד נעשה דיין קא מיפלגי, משמע דבכ\"מ הוא דפליגי דלמ\"ד עד נעשה דיין לעולם קאמר, ואפילו בדאורייתא, ולמ\"ד אין נעשה דיין לעולם קאמר ואפילו בדרבנן, ומשום הכי קשיא לי אי אפילו בדאורייתא פליגי מ\"ט דמאן דאמר נעשה [דיין] והא קיי\"ל דאינו נעשה דיין, ואי בדרבנן כקיום הגט דהכא, מ\"ט דמ\"ד דאינו נעשה דיין. ופריק דבדרבנן פליגי ובגזרת דדלמא סמכי' אפילו אאשה כנ\"ל. ורש\"י ז\"ל אינו גורס כגירסת הספרים, ונראה שמחק הגירסא מחמת קושיא שהקשתי, ואינה, דשפיר יש ליישב כמו שכתבתי.",
    "ואסיקנא דכ\"ע בעי' לקיימו ובהא פליגי<b> דר' חנינא סבר כיון דהאשה כשרה להביא את גיטה זימנין דמתיא [דמייתא] ליה איהי וסמכי עילוה ור' יוחנן סבר אשה מידע ידעי ולא סמכי עילוה.</b> ומסתברא דכיון שכן, לכ\"ע אם השליח קרוב לזה או לזה או לאחד מן השנים שניתן בפניהם או שהיה פקח ונסתמא צריך ליתנו בפני שלשה. וצ\"ע כיון שכן, למה הזכיר חשש הבאת אשה את גיטה, שהוא חשש רחוק, וכדאמרינן לעיל (בעמוד א) דאשה לא שכיחא, ולא נקט חשש הבאות הקרובים שהוא יותר קרוב, אלא שיש לומר שהזכיר את אשה שהביאה את גיטה לפי שהוזכרה בפירוש במשנתינו (כג, ב) וה\"ה לשאר הקרובים, והיינו נמי דלא אהדר ליה ר' יוחנן אשה לא שכיחא, דהא איכא כולהו קרובים דשכיחי, אלא אהדר ליה אשה מידע ידעי, ומינה לקרובים מידע ידעי דפסולי ולא סמכי עילייהו כנ\"ל.<br><b></b>ועדיין לא נתיישב בעיני, דקרובים נמי מתני' היא דמדקתני (לקמן גיטין כג, א) הכל כשרין להביא את הגט חוץ מחרש שוטה וקטן, ש\"מ בהדיא דקרובין כשרין. וע\"כ נ\"ל בהלכה דהכא אפילו הקרובים כשרים ומצטרפין, לפי שאני סבור דאפילו בעלמא דייני קיום ועדי קיום אע\"פ שהן קרובים אלו לאלו כשרים, וכדמוכח דאמרינן בדרבנן עד נעשה דיין ואין לך קירבה גדולה מזו, ועוד יש לי ראיות חזקות לדבר זה כתבתיה בפרק האשה שנתארמלה, וכן נ\"ל דעדי קיום הקרובים בין למלוה בין ללוה כשרין, מדאמרינן (כתובות קט, א) והדיינין חותמין על השטר אע\"פ שלא קראוהו, ומשמע שלא קראוהו כלל ולא ידעי מי ומי בעלי הדבר, ולא חיישינן שמא עדי הקיום קרובים לבעלי הדבר. אבל דיינין קרובים לבעלי הדבר ודאי בעלמא פסולין, אבל הקילו להכשיר אפילו הקרובים, כדרך שהתירום בהבאת הגט, ובעדות דנכתב לשמה ומקוים הוא וכשר, דהשתא אינהו משוו ליה גט, והיינו דחששו הכא לאשה עצמה ולא חששו לקרובים דשייכי טפי וזמנין דלא בקיאי בקורבתן, והא דלא דחי הכא אשה עצמה [דמייתא] דמתיא לא שכיחא, היינו משום דטעמא דמידע ידיע ולא סמכי עילוה טפי עדיף וסוגין טפי משמע הכי, דאם איתא דקרובים אינן מצטרפין, היאך עלה על דעתו לחוש לאשה עצמה שהיא אשה והיא קרובה אצל עצמה, והכי גרסינן ברוב הספרים כיון דאשה כשירה להביא את גיטה כלומר גט של עצמה כנ\"ל.<br><b></b>ומיהא מדאסקינא דטעמא דמלתא משום דצריך לקיימו הוא, משמע דדוקא במביא ממדינת הים א\"נ בא\"י היכא דאיכא חירום ידוע כעססיות דאין מצויין לקיימו וצ\"ל בפני נכתב ובפני נחתם או קיום חותמין הוא דבעינן ליתנו לה בפני שנים, אבל בא\"י בדליכא חירום או במדינה אחת במדינת הים שאין צריך לומר בפני נכתב ובפני נחתם לפי שמצויין לקיימו, אינו צריך ליתנו בפני שנים אלא נותנו לה בינו לבינה ודיו. וכ\"ד הרב בעל העטור ז\"ל. ומיהו נראה דכיון דקיי\"ל כרבי אלעזר דאמר עידי מסירה כרתי, אף המביא בא\"י צריך ליתנו לה בפני שנים דליהוו לה עדי מסירה וליקרוה לגיטא וכדאסיקנא בהמביא בתרא (יט, ב) הני תרי דיהבי גיטא קמייהו צריכי למיקרייה, אלא דמביא בארץ אין צריך אלא שנים להיותם עדי מסירה, ומביא בחוץ לארץ פעמים שצריך ג', בשהביאו קרוב או פסול או אשה דאינן כשרין לקיים את הגט, א\"נ י\"ל דאפילו לר\"מ צריך ליתנו לה בפני שנים כדי להחזיקה גרושה בפני שנים כדאיתא בירושלמי (פ\"א, ה\"א) וכ\"ד ר\"ת ז\"ל (לעיל גיטין ד, א וכ\"כ הר\"ן).<br><b></b>והמביא גט ממדינת הים שצריך ליתנו לה בפני שנים אם נתנו לה בינו לבינה, או קרוב שהביא ונתנו לה בפני שנים, הרי זה פסול, עד שיתקיים בחותמיו או חוזר ונוטלו ממנה וחוזר ונותנו לה בפני ג', ואומר לה בפני נכתב ובפני נחתם, ותמיהא לי אשה או אחד מן הפסולין שהביאו את הגט מפני מה אין מצטרפין לקיום הגט כשם שנאמנין לומר בפ\"נ ובפ\"נ, דהא בעלמא כל הפסולין לדון מחמת קורבא פסולין להעיד על חתם ידן של עדים ואין מקיימין על פיהם, ולמה הוכשרו כאן להעיד, ולא הוכשרו לקיים. י\"ל כיון דקיום שטרות דרבנן משום עגונא אקילו בשל דבריהם, אבל מכיון שהצריכו מיהא לומר בפ\"נ ובפ\"נ בפני ב\"ד כדי לאמת ע\"פ אשה מיהא שחתם ידן של עדים היא, אין לך דין שהאשה והפסולין כשרין לו ועוד דבהאת גט הקלו והכשירו בה הנשים והפסולין  חוץ מירש שוטה וקטן והמצויין במשנתנו לפי שהקלו בדבר משום עגונא לפי שלא ימצא את מי ישלח אללא זה וכאן שייך לומר משום עגונא אקילו שאין הכל נעשין שלוחים להביא את הגט אבל לגבי קיום למה נקל בדבר ומה צורך יש בזה, הלא ימצאו דים להושיבן בית דין ולקיים בפניהם כנ\"ל.<br><b></b>כתב הרמב\"ם ז\"ל (הל' גירושין פ\"ו, ה\"ז) הפסולין בעבירה מדברי סופרים כשרין בשליחות, אבל הפסולין מד\"ת פסולים להבאת הגט, ואם הביאו ה\"ז פסול, בד\"א בשנתקיים הגט בחותמיו, אבל אם לא נסמוך בו אלא על דברי פסול בעבירה מן התורה, אינו גט ע\"כ, והנה אמת הנה נכון בשאינו מקוים שאין סומכין ע\"פ פסול בעבירה מן התורה והרי הוא גט בטל, לפי שהפסול בעבירה מן התורה אף בעדות אשה פסול, כדתנן ביבמות (כה, א) המביא גט ממדינת הים ואמר בפני נכתב ובפני נחתם לא ישא את אשתו, מת, הרגתיו, הרגנוהו, לא ישא את אשתו, ר' יהודה אומר הרגתיו לא תנשא אשתו, הרגנוהו תנשא אשתו, ואמרי' עלה בגמ' מת הרגתיו לא ישא את אשתו הא אחר ישא את אשתו, ואמאי רשע הוא והתורה אמרה אל תשת רשע עד, ואסיקנא כדרבא דאמר רבא אדם קרוב אצל עצמו ואין אדם משים עצמו רשע, וש\"מ דרשע פסול לעדות אשה, וגרסי' בראש השנה בפ\"ק (כב, א) אמר רב מנשה זאת אומרת גזלן דדבריהם כשר לעדות אשה, הא דדברי תורה פסול לעדות אשה, והתם ביבמות (שם) נמי אקשינן מינה, והאמר רב מנשה גזלן דדבריהם כשר לעדות אשה הא דדברי תורה פסול לעדות אשה, אלמא פסול דאורייתא אף לעדות אשה פסול, ואע\"ג דמשום עגונא אקילו והימנו אשה ועבד ושפחה, פסול בעבירה דאורייתא גריע מינייהו, וה\"נ אע\"ג דהימניה לאשה ולקרובים בעדות הגט, פסולין בעבירה דאורייתא, פסילי ליה , אבל פסולין דרבנן כשרין כי התם.<br><b></b>אבל מ\"ש הוא ז\"ל דפסולין להבאת הגט אע\"פ שנתקיים הגט בחותמיו, צ\"ע שהרי אין אנו סומכין על עדותן כלל, ואם מפני שהוא מביאו, הכל כשרים לו בהבאתו חוץ מאותם המנויין במשנה, חש\"ו, ונכרי, ועבד בכ\"מ לפי שאינן בתורת שליחות שאינן בני דעה, או שאינן בתורת גירושין כדאיתא לקמן (גיטין כג, א), אבל פסול בעבירה דאורייתא דשייך בגירושין, אמאי פסול בהבאתו כיון שאצ\"ל בפ\"נ ובפ\"נ וצ\"ע. אח\"כ מצאתי שזו אחת מן ההשגות שהשיג עליו הראב\"ד (שם), עוד השיג עליו הרב ז\"ל שאפילו נסמוך עליו, למה גט בטל, אלא שלא תנשא בו. והדין נותן עמו, דאע\"פ שהפסול בעבירה דאורייתא, אינו כשר לעדות אשה, ה\"מ שלא תנשא ע\"פ עדותו, אבל הגט למה יבטל בכך דילמא כשר הוא ויתקיים למחר ע\"פ חותמיו.",
    "<b>כיצד יעשה יטלנו ממנה ויחזור ויתננו לה בפני שנים ויאמר בפני נכתב ובפני נחתם.</b> יש לפרש דכיצד יעשה אדברי חכמים קאי, ולא להכשיר את הולד קאמר דהא בלא\"ה הוי כשר לדברי חכמים, דאין הולד ממזר קאמרי, אלא ה\"פ כיצד יעשה ותהיה מותרת לינשא בו אם לא נשאת, או שלא תצא אם נשאת, יטלנו ממנה, אבל לדברי ר\"מ אע\"פ שחוזר ונוטלו ונותנה לה בפני שנים, תצא והולד ממזר, וכדאמרינן, ר\"מ לטעמיה דאמר כל המשנה ממטבע שטבעו חכמים בגיטין הולד ממזר, והיינו דמתמהין עליה, ור\"מ משום דלא אמר בפ\"נ ובפ\"נ יוציא והולד ממזר, כלומר כיון שעדיין יכול לתקן דבורו ולחזור ולומר לה, ורבנן הוא דאצרוך כדי לבטל ערעורו של בעל, דמדאורייתא גט מעליא הוא דלמזויף לא חיישי', אמאי הולד ממזר. ועוד יש לפרש דכיצד יעשה אדר\"מ נמי קאי, ולא אמר ר' מאיר תצא והולד ממזר אלא בשהלך לו שליח ואינו חוזר ואומר בפני נכתב דאז הוי משנה ממטבע שטבעו חכמים בגיטין, אבל כשחזר ואמר, אין זה משנה דהא חזר ואמר כמטבען של חכמים, ומדברי ר\"ח ז\"ל נראה שהוא מפרשה כלשון הראשון.<br><b></b>וכתב ר\"ח ז\"ל יש מי שאומר קיי\"ל כר\"מ בהמשנה ממטבע שטבעו חכמים בגיטין, דהא לא חלקו חכמים עליו אלא בהא דהא קיימי הני סהדי בנפשייהו דאייתו ליה לגיטא וכדר' זירא דאמר כל הראוי לבילה אין בילה מעכבת בו (מנחות יח, ב), ומ\"מ מלשון הרב ז\"ל נראה דבמקום זה שהוא ראוי לבילה הלכה כדברי חכמים,וכ\"כ הרב אלפסי ז\"ל בתשובה (בולגוריי סי' קא).<br><b></b>אבל בירושלמי משמע דפסקו הלכה כר\"מ אף בזו, דגרסי' בירושלמי במקום זה (פ\"א, ה\"ב) רבי יעקב בר' אחא אדא בר עתלאי בשם רבי אלעזר הלכה כר\"מ בגיטין והוה ר' זעירי מסתכל ביה וא\"ל למה את מסתכל בי דתימר הלכה כדברי מי שהוא מיקל בדברי סופרים סברין מימר ביחיד אצל יחיד הא יחיד אצל חכמים לא והכא אפילו יחיד אצל חכמים, ואף ר\"ח ז\"ל כתבו בפירושיו לקמן, ושמא בירושלמי לאו בשנטלו ממנה קא פסיק הכין, אלא בשנתנו ולא אמר לה ולא חזר ונטלו קאמר לפי שלא הזכירו בירושלמי כיצד יעשה, ורבנן אף בשלא חזר ונטלו פליגי, ואיפשר לומר דכיון דקא מתמה עליה רב זעירא ואמר דכיון דדברי סופרים הוא, ועוד דיחיד אצל רבים הוא לית הילכתא כר\"מ ואנן נמי כר' זעירא קיי\"ל.<br><b></b>ומיהו ממה שפי' רש\"י ז\"ל בריש מכילתין משמע דהלכתא כר\"מ אף בזו, דאמרינן (לעיל גיטין ג, א) ורבא מ\"ט לא אמר כרבה אמר לך מי קתני בפני נכתב לשמה, ורבה בדין הוא דליתני הכי אלא אי מפשת ליה דבורא אתי למגזייה. ופי' רש\"י ז\"ל אתי למגזייה, ואמרי' לקמן כל המשנה ממטבע שטבעו חכמים בגיטין יוציא והולד ממזר, אלמא מדקאמרינן ורבה אמר לך ונקט ליה כטעמיה דר\"מ משמע דכר\"מ ס\"ל. וא\"ת דהתם אמתני' קיימי' ולפרושי טעמא דמתני' וסתם מתניתין ר\"מ, והלכך קא מהדרינן כטעמיה דר\"מ דמידי הוא טעמא אלא לר\"מ, לא היא, דמתני' דריש פירקין, ע\"כ דלא כר\"מ מיתוקמא אליבא דרבה, כדאיתא התם, ומיהא לפי הפי' השני שכתבתי שם ( ד\"ה ורבה) אין משם ראיה לפסוק בזו כר\"מ. ובה\"ג הביאו בריית' זו כצורתה ולא פסקו כמאן, משמע דפסקו כחכמים דרבים נינהו, ועוד דבדרבנן הלך אחר המיקל.<br><b></b>והרמב\"ם ז\"ל (הל' גירושין פ\"ז, הי\"ז) כתב בה כיצד יעשה יטלנו ממנה כדברי חכמים. והכי ודאי מסתברא דלית הלכתא כר\"מ בהמשנה ממטבע שטבעו חכמים בגיטין, מדמתמהין הכא ומשום דלא אמר בפ\"נ ובפני נחתם יוציא והולד ממזר ומשני אין ר\"מ לטעמיה, ש\"מ דלא קיי\"ל כותיה. ואע\"ג דסתם מתניתין כוותיה לקמן (גיטין עט, ב) דתנן כתב לשם מלכות שאינה הוגנת וכו' יוציא והולד ממזר ואוקימנא כר\"מ, התם נמי משמע דלית הלכתא כותיה מדמתמהינן ומשום שלום מלכות יוציא והולד ממזר ומשני ר\"מ היא דאמר כל המשנה ממטבע שטבעו חכמים בגיטין וכו', ואמר רב יהודה אמר שמואל זו דברי ר' מאיר אבל חכמים אומרים, אפילו לא כתב אלא לשם סנטר שבעיר מגורשת, ורב הונא אמר רב זו דברי ר\"מ אבל חכמים אומרים הולד כשר, אלמא מדמתמהינן למה יוציא והולד ממזר, ועוד דאמרו זו דברי ר\"מ ואין חכמים מודים לו ש\"מ דהלכתא כחכמים, ועוד דמקשי' לקמן (גיטין פו, א) בגמ' שלשה גיטין פסולין, ואם נשאת הולד כשר ותו ליכא והא איכא שלום מלכות ומשני התם הולד ממזר הכא הולד כשר ואקשי' הא ניחא לר\"מ אלא לרבנן מאי איכא למימר, אלמא משמע מיהא לכאורה הלכה כחכמים.<br><b></b>ובתוס' (בד\"ה יטלנו) כתבו מיהא שמעינן דהמביא גט שצריך לומר בפ\"נ ובפ\"נ צריך לומר כן קודם שיתננו לה, מדמצרכינן ליה ליטלו ממנה ולא אמרינן כיצד יעשה יאמר לה בפני שנים, אלמא בשעת נתינה ממש צריך לומר כן. ומיהו לאו קודם נתינה ממש מצרכינן, אלא סמוך לנתינה, מדאמרי' לעיל (גיטין ה, א) האי אינו יכול ה\"ד אילימא חרש וכו' ואוקמה רב יוסף כגון שנתנו לה כשהוא פקח ולא הספיק לומר לה בפ\"נ ובפ\"נ עד שנתחרש, אלמא אחר נתינה יכול לומר לה, אלא הכא סמוך לנתינה קאמרי'.<br><b></b>ונסתפקו ז\"ל אם יכול לומר לה כל זמן שעסוקין באותו ענין כדאמרינן בעלמא (ב\"ב קיד, א) כ\"ז שעסוקין באותו ענין הוי כשעת נתינה ושפיר דמי, או שמא דוקא בשעת נתינה או סמוך לו כגון שהגט עדיין בידו, וצריך לחוש בדבר. ומיהו קודם נתינה אם מינה שליח אחר אומר לה בפ\"נ ובפ\"נ ואע\"פ שאינו שעת גירושין וכן כשנותנו לב\"ד כדאיתא בפירקין דלקמן (גיטין כט, ב)."
  ]
}