{
  "text": [
    "<b>בבל רב אמר כא\"י לגיטין ושמואל אמר כחו\"ל.</b> א\"א לפרש דמביא מבבל לא\"י קאמר, דהא משמע לקמן בסמוך דרב יוסף כרב ס\"ל מדשקיל וטרי אליביה, דאמרינן בסמוך עד היכן היא בבל אמר רבה כמחלוקת ליוחסין כך מחלוקת לגיטין ורב יוסף אמר מחלוקת ליוחסין אבל לגיטין ד\"ה עד ארבא תנינא דגישרא, ואלו במביא מבבל לארץ ישראל מספקא ליה כדשלח רבי אביתר לרב חסדא (לקמן גיטין ו, ב) גיטין הבאין משם לכאן אין צריך שיאמרו בפני נכתב ובפני נחתם ור' יוסף מספקא לי' דאמר רב יוסף מאן לימא לן דרבי אביתר גברא רבה הוא. וכן א\"א לפרש במביא במדינה אחת בבבל קא מיפלגי, מדאמרינן לימא בהא קא מיפלגי דמר סבר לפי שאין מצויין לקיימו, ואי במדינה אחת מצויין לקיימו נינהו, אלא אם כן נאמר דס\"ל לשמואל דבני בבל ניידי ואינן מצויין לקיימו אפילו במדינה אחת, דהוו להו כבני מחוזא דאמרינן לקמן ושמואל אמר אפילו משכונה לשכונה ומפרש טעמא... דלפנינו הגי' רב ששת, דשאני בני מחוזא דניידי, והכי נמי משמע קצת מן הירושלמי דגרסינן התם (פ\"א, ה\"ב) רב אמר עשינו עצמנו בבבל כא\"י, ושמואל אמר אפילו משכונה לשכונה, אלא דקשה קצת, דבכי הא לא הוה אמר שמואל מתיבתא בגירסייהו טרידי דטובא שכיחי, אלא ע\"כ במביא ממדינה למדינה בבבל פליגי לפום גמרין.<br><b></b>ותמיהא לי כיון דרב יוסף כרב ס\"ל דבבל כא\"י, מ\"ט מספקא ליה במביא מבבל לא\"י. וי\"ל דודאי בקירוב מקום ממדינה למדינה בבבל ע\"י מתיבתא ס\"ל דהוו להו מצויין לקיימו דטובא סלקי ונחתי, ולא אמרי' בכי הא מתיבתא בגירסייהו טרידי, אבל מבבל לא\"י יחידים היו העולים משם לארץ ואותם העולין טרידי בגירסתם ולא היו משימין לב להכיר החתימות ומשום כך היה מסתפק רב יוסף בדבר.<br><b></b>ומיהו משמע דהלכתא כר' אביתר אף בזו, דהא רב יוסף לא מיפלג פליג, אלא מאן לימא לן קאמר, ומשום דלא הוה ידע דר' אביתר גברא רבה הוא, ואמר ליה אביי דודאי גברא רבה הוה ומריה מסכים על ידיה והילכך הלכתא כוותיה, וכ\"ש דהלכתא כרב במביא ממדינה למדינה בבבל דא\"צ שיאמר בפ\"נ ובפ\"נ, חדא דרב ושמואל באיסורי הילכתא כרב, ועוד דכולהו אמוראי נמי כותיה דרב ס\"ל, ועוד דרב הונא עביד מעשה כותיה כדאמרי' א\"ר אבא אמר רב הונא עשינו עצמנו בבבל כא\"י לגיטין, מדאתא רב לבבל, ורב נמי הוה עביד בה עובדא כדאי' בסמוך גבי עובדא דרב כהנא וכדאי' נמי בירוש' רב אמר עשינו עצמינו בבבל כא\"י, וקיי\"ל דמעשה רב וגרסינן בירושלמי (פ\"א, ה\"ב) בעא רב מיחזור ביה א\"ל רב כהנא מה נעשה לנשים שנשאו.<br><b></b>ומיהו בירושלמי משמע דרבי יוחנן סבר דמביא מבבל לא\"י צריך שיאמר בפ\"נ ובפ\"נ ואני אומר דהוא צריך, דהוא מתניתא ר' יהודה אומר מרקם למזרח ורקם כמזרח, ואפילו תימא חלוקין על ר' יהודה שאין רקם כמזרח שמא מבבל לכאן, ומ\"מ משמע דלא קיי\"ל כר' יוחנן, דהא במתני' דקתני דרקם כמזרח תלי ליה טעמי', ואנן הא מקשינן מיניה בגמרא דילן ודחינן הוא מותיב לה והוא מפרק לה לבר מבבל, ואנן אגמרא דילן סמכינן כן נ\"ל.<br><b></b>[הא דמותיב ר' ירמיה ממתני' דמרקם למזרח ורקם כמזרח. ק\"ל דהא רב הונא מכי אתא רב לבבל קאמר הא מיקמי דליתי רב לבבל מודה הוא דבבל כחו\"ל, ומתני' מיקמי דאתא רב לבבל נשנית, וי\"ל דר' ירמיה אמימרא דרב גופיה קאי ורב לא אמר מכי אתאי אנא לבבל, שמא רב הונא גופיה חולק היה כבוד לרב ותלי לה ברב, אבל מעיקרא נמי היו ישיבות בבבל ושכיחי, כנ\"ל].",
    "<b>והא רבא הוא דאמר לפי שאין מצויין לקיימו שאני בני מחוזא דניידי.</b> כלומר ואינן משימין לב להכיר חתימתן של שכניהן, ובתוס' בשם ר\"ת ז\"ל דבזמן הזה כ\"ע כבני מחוזא נינהו דכולהו מינד ניידי וכולהו צריכים שיאמרו בפני נכתב ובפני נחתם.",
    "<b>רב כהנא אייתי גיטא ולא ידענא אי מסורא לנהרדעא או מנהרדעא לסורא אתא לקמיה דרב אמר ליה צריכנא למימר בפ\"נ ובפ\"נ או לא א\"ל לא צריכת ואי עבדת אהנית מאי אי עבדת אהנית דאי אתא בעל ומערער לא משגחינן ביה.</b> וכן הלכה דר' ישמעאל נמי הכי ס\"ל ומהכא שמעינן דהמביא גט בא\"י אע\"פ שאינו צ\"ל בפ\"נ ובפ\"נ, אי אמר אהני דתו אי אתי בעל ומערער אינו צריך קיום וערעורו בטל, דכיון שהאמינו חכמים עד אחד באומר בפ\"נ ובפ\"נ בכל מקום האמינוהו, אלא קל הוא שהקילו במביא בא\"י שאינו צריך לומר ולכתחלה תנשא דלמזויף לא חיישינן, אלא אי אתא בעל וערער יתקיים בחותמיו כדתני במתני', וכשקדם זה ואמר בפ\"נ ובפ\"נ בשעה נתינתו הועיל לבטל ערערו של בעל. ואפילו בא הבעל וערער קודם שנשאת א\"צ קיום וכ\"ש בשנשאת, כדגרסינן בירושלמי (פ\"א, ה\"ב) הכל מודים שאם בא וערער ערעורו בטל עד כדון כשמערער משנשאת, ערער עד שלא נשאת ונשאת מהו נשמעינה מן הדא מעשה בא' שהביא את הגט לפני ר' ישמעאל א\"ל מניין את, א\"ל מכפר ססאי שבתחום עכו, א\"ל אף אתה צריך לומר בפ\"נ ובפ\"נ ואל תזקק לעדים, וכשיצא א\"ל ר' אלעאי וכו' א\"ל הואיל ויצא המעשה להיתר יצא, מהו הואיל ויצא המעשה להתיר יצא, א\"ר זעירי שאם בא וערער ערעורו בטל אלו המביא גט מא\"י לא\"י שמא נימא צריך הוא לומר בפ\"נ ובפ\"נ, הוי לא שנייה הוא ערער משנשאת הוא ערער עד שלא נשאת ונשאת ע\"כ בירושלמי. אלא שעדיין אינו מתחוור מן הירושלמי אלא בשערער ונשאת אבל לינשא לכתחלה משבא וערער לא שמענו, אלא בגמרין ודאי משמע דערעורו בטול לגמרי מדאמרינן אי אתי בעל ומערער לא משגיחין ביה, כלומר לא משגחינן ביה כלל, דאם איתא לא מסתייא דלא מפרש בגמרא, וכל האומר בפ\"נ ובפ\"נ אפילו בא\"י אהני לגמרי כמביא ממדינת הים שאפילו לכתחלה משיאין אותה כדאיתא בירושלמי שכתבתי למעלה בריש פרקין.<br><b></b>ולענין פסק הלכה כתב ר\"י אלפסי ז\"ל (א, ב) דהלכתא כרבא דסוגיין כותיה, וכל היכא דאיכא סהדי דמקיימי ליה, לא צ\"ל בפני נכתב ובפני נחתם, אלא יתקיים בחותמיו ושפיר דמי, דלשמה לא חיישינן דכולהו ספרי מיגמר גמירי וכן פסק רבינו יעקב ז\"ל משום דרבא בתרא טפי מרבה וקיי\"ל כותיה, ואע\"ג דר\"י וריב\"ל פליגי בפלוגתא דרבה ורבא, וריב\"ל כרבה, ור' יוחנן כרבא וקיי\"ל כריב\"ל בכ\"מ לגבי ר' יוחנן כדברי ר\"ת ז\"ל (חולין צז, א תוד\"ה אמר רבא) הכא כיון דרבא בתרא הוא קיי\"ל כר' יוחנן, ועוד דכל הני תיובתא לרבה מותבינן, ואע\"ג דשנינהו רבה אשנויי דחיקי לא סמכינן, והיינו סוגיין דכתב הרי\"ף ז\"ל דאזלא כותיה. ועוד דהא לקמן (גיטין טו, א) אמר רב חסדא אפילו שנים מעידין על חתימת יד שני פסול מאי טעמא או כולו בקיום הגט, או כולו בתקנת חכמים אלמא כולו בקיום הגט כשר, ולא חיישינן ללשמה, ורב אשי (שם) נמי מכשר בשנים מעידים על חתימות ידי שני ואינו חושש שמא לא חתם לשמה, ואע\"ג דקיי\"ל כר' אלעזר דאמר עדי מסירה כרתי הא אמרינן לעיל (גיטין ד, א) דאפילו הכי כיון דחתמו, צריכין שיחתמו לשמה דאי לא הו\"ל מזוייף מתוכו, ומודה ר' אלעזר במזוייף מתוכו שהוא פסול.<br><b></b>ואיכא דקשיא ליה מעובדא דבר הדיא (לעיל גיטין ה, ב) דבעי לאיתויי גיטא, וא\"ל ר' אחאי צריך אתה לעמוד על כל אות ואות, ואע\"ג דלית הלכתא כותיה, מ\"מ שמעינן מינה דבעי' לשמה כרבה. ור' אלעזר נמי דא\"ל לרבה בר בר חנה אפילו לא כתב בו אלא שטה אחת לשמה שוב אינו צריך, והא נמי דתניא אפילו נכנס ויוצא כל היום כולו כשר, ואוקימנא בסופר וכגון דנפק לשוקא ומהו דתימא איניש אחרינא אשכחיה ואמר ליה קמ\"ל אלמא חיישינן לשמה, ותירץ הרמב\"ן נר\"ו (בחידושיו כאן) דאע\"ג דלא חיישינן לשמה, מ\"מ ס\"ל לרב אחאי שצריך לעמוד על כל אות ואות או על תורף הגט, שאם אינו עושה כן אינו יכול לומר בפ\"נ ובפ\"נ, וה\"ל משנה ממטבע שטבעו חכמים בגיטין, והא דר' אלעזר דאמר אפילו לא כתב בו אלא שטה אחת לשמה שוב א\"צ, ה\"ק א\"צ לעמוד על כל אות ואות שכיון שאפילו שלא לשמה כשר, אינו בכלל הגט.<br><b></b>ולא ירדתי לסוף תירוצו של רבינו בזה, דהא לא א\"ל אין אתה צריך לעמוד, אלא אפילו לא כתב בה אלא שטה אחת לשמה שוב א\"צ קאמר, ומשמע כל שטה שתהיה אפילו הראשונה שאין בה שם האיש ושם האשה, אלא משמע דה\"ק ליה אפילו לא כתב בו בפניך אלא שטה אחת לשמה שוב א\"צ ומעתה יכול אתה לומר בפ\"נ לשמה דודאי כולו נכתב לשמה, והדרא קושיין לדוכתא דאלמא חיישינן לשמה כרבה, אלא אם כן נאמר דשטה אחת דקאמר ר' אלעזר היינו תורף דוקא, שבו שם האיש ושם האשה והזמן וכן פרש\"י ז\"ל.<br><b></b>ותירץ רבנו נ\"ר עוד, דאי נמי ר' אלעזר ס\"ל כרבה, לא קיי\"ל כותיה, אלא כרבא ורב חסדא ורב אשי דבתראי נינהו. וכמדומה שיש לעיין בתירוץ זה של הרב נ\"ר, דודאי משמע דהלכתא כר' אלעזר מדפרכי' מינה לקמן (גיטין טו, א) על הא דקתני בפני נכתב חציו פסול, ואקשינן הי חציו, אילימא חציו ראשון, והא\"ר אלעזר אפילו לא כתב בו אלא שטה אחת לשמה כשר, ופרקי' אלא אמר אביי חציו אחרון, אלמא מדפרכינן מינה וחש לה אביי ופירקה בחציו אחרון, משמע דהלכתא כותיה. ושמא נאמר דהא דאפילו לא כתב בו אלא שטה אחת לשמה, לאו למימרא דחיישינן לשמה, ושיהא הוא צ\"ל בפ\"נ ובפ\"נ משום חשש לשמה, אלא מיהו לשמה ודאי בעינן, ור' אלעזר למאי דקא בעי מיניה רבב\"ח אהדר ליה איהו, וה\"ק ליה אין אתה צריך לעמוד על כלו אלא בלאו הכי יכול אתה לומר בפני נכתב, דאפילו לא נכתב מגט זה שצוה הבעל לשם אשתו אלא שטה אחת, חזקה אותו שהתחיל הסופר לכתוב הוא זה שמסר לו ולא אחר כנ\"ל. והא דתניא ואפילו נכנס ויוצא כל היום כלו כשר, ואוקימנא בסופר ואע\"פ שיצא לחוץ, יש מי שתירץ דסיפא דברייתא לאו משום מביא שצ\"ל בפני נכתב לשמה, אלא ה\"ק אפילו סופר בעליה אין חוששין שמא לא כתבו שחזקה שליח עושה שליחותו וכיון שהתחיל גומר, וכן נמי אפילו הלך הסופר לחוץ אין מצריכין לשאול ממנו אם כתבו לשמה שכיון שהתחיל גומר, וזה הדין בין בארץ בין בחוץ לארץ בין בנותן בין בשולח, תדע מדלא מקשי' מינה תיובתא לרבא ש\"מ דלא קשיא ליה כלל.<br><b></b>ומיהו בזמן הזה אם אינו יכול לקיימו אפילו במדינה אחת ואפילו משכונה לשכונה, צריך שיאמר בפ\"נ ובפ\"נ כדברי ר\"ת ז\"ל דכולהו כבני מחוזא נינהו דכולהו ניידי. ואם נתנו ולא אמר לה פ\"נ ובפ\"נ יטלנו ממנה ויחזור ויתננו לה בפני שנים ויאמר לה בפ\"נ ובפ\"נ.<br><b></b>וקיי\"ל נמי כרב אשי דאמר אפילו שמע קן קולמוסא וקן מגילתא תו לא צריך ויכול לומר בפ\"נ ובפ\"נ, ואם המביא אשה או קרוב, צריך ליתנו בפני שלשה דהא טעמא משום דבעינא לקיימו, ואם לא אמר לה בפני שנים או שלשה פסול אלא אם כן נתקיים בחותמיו."
  ]
}