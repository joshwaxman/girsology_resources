{
  "text": [
    "הא דאמרינן <b>הוא אמר הפילה והיא אמרה לא אפלי והא נמי דאמרינן הוא אמר לא הפילה אלא תרי והיא אמרה אפלי תלתא. </b>איכא מאן דמפרש להו (רמב\"ן) בדהוחזק קלא בהכי כדקאמרה היא כלומר דלא אפילה כלל. א\"ר דאפילה תלתא ואתו ב\"ד לאפוקה מיניה והיא אינה תובעת גרושין הלכך מהימנא. אבל בתובעת להתגרש אינה נאמנת דחיישינן שמא עיניה נתנה באחר. והכי נמי משמע מלשון רש\"י ז\"ל (בד\"ה היא מהימנא) שכך כתב היא מהימנא וכופין אותו ולא שהיא תובעת גרושין אלא שעלינו לכופו לקיים פריה ורביה. ואיכא מאן דמפרש דבתובעת להתגרש נמי הוא הדין והוא הטעם שאם אתה חושש לכך אפילו כשב\"ד באין לכופו לגרש יש לך לחוש, שהרי בית דין מאמינים אותו אלא שהיא מכחישתו אם כן הכל תלוי בטענתה ויש לך לחוש שמא עיניה נתנה באחר, אלא דלא חיישינן להכי מהאי טעמא דאתמר בגמרא דאם איתא לא מחזקא נפשה בעקרתא ולא מחזקה נפשה במפלת. (עיין או\"ז ח\"א סי' תרנ\"ג בשם ספר המקצועות).",
    "הא דאמרינן <b>הפילה וחזרה והפילה וחזרה והפילה הוחזקה לנפלים. </b>פסקוה הראשונים ז\"ל בחבוריהם (עיין רי\"ף סי' צג) ואף על פי שנפסקה הלכה כרבי בנשואין, יש לומר דבהא לקולא אזלינן כרשב\"ג מפני שנשאת בהיתר והיא יולדת, וכי היכי דאזלינן לקולא בוסתות ושור המועד וכן נמי במשפחות כדאיתא לעיל (יבמות סד, א), הכי נמי בהא אזלינן לקולא כרשב\"ג. ואי נמי אפשר דרבי גופיה מודה בהא מהאי טעמא דאמרן.סליק פרק הבא על יבמתו בס\"ד"
  ]
}