{
  "text": [
    "<b>נקב וסתמו אם מעכב את התקיעה  פסול ואם לא כשר. </b>פירוש אם מעכב את התקיעה עכשיו לאחר שסתמו, וטעמא דכשהוא  מעכב את התקיעה לאחר הסתימה נמצא שאין מה שהוסיף בסתימתו מהודק בו יפה, ואינו בטל  לגבי השופר, אלא הרי הוא כדבר אחר, והרי יש כאן קול שופר ודבר אחד, ואפילו סתמו  במינו פסול. אבל בשאינו מעכב עכשיו את התקיעה, בין שהיה מעכב מתחלתו, וכל שכן בשלא  היה מעכב מתחלתו כשר, לפי שמה שסתמו בו בטל לגבי  השופר. ותדע לך, דהא בפלוגתא דר' נתן ורבנן בנקב  וסתמו, ללישנא בתרא דר' יוחנן דקאמר, שלא במינו פסול והוא שלא נשתייר רובו אבל  נשתייר רובו כשר, מכלל דבמינו אע\"פ שנפחת רובו כשר. אלמא בשלא נשתייר רובו פליגי,  ובהא הוא דקאמר ר' נתן דבשלא במינו פסול ורבנן פסלי בין במינו ובין שלא במינו, אבל  נשתייר רובו בין לרבנן בין לר' נתן כשר בין במינו ובין שלא במינו, דבהא לא פליגי.  ובודאי בנקב גדול כ\"כ א\"א שלא היה מעכב את התקיעה מתחלה קודם שנסתם, ואם כן  מתניתין כמאן. אלא ודאי אע\"פ שמתחלתו היה מעכב, כיון שעכשיו אינו מעכב כלומר,  שהסתימה מהודקת יפה, הרי זה כשר לפי שהוא בטל לגבי השופר, ואע\"פ ששנינו צפהו זהב  מבחוץ אם נשתנה קולו מכמות שהיה פסול, התם הוא לפי  שאין השופר צריך לו ואינו עשוי לתקנו ולחזקו, ולפיכך הרי הוא כדבר אחר, וקול דבר  אחר נשמע עמו פסול, אבל כאן שצריך לו לתקנו ומהודק בו יפה הרי זה מכלל השופר, והרי  זה כאותה שאמרו (פסחים מה, א) במקום העשוי לחזק אינו חוצץ לפי שהוא מכלל הכלי.  כנ\"ל.<br><b></b>ופלוגתא דר' נתן ורבנן בשאינו מעכב את התקיעה  היא, ומתניתין ר' נתן היא. דאי בשמעכב את התקיעה,  אתיא מתניתין דלא כר' נתן, דהא סתמו, במינו משמע מן הסתם, ואפילו הכי קתני פסול.  וכן תני בתוספתא בהדיא (פ\"ב, ה\"ג) נקב וסתמו אפילו במינו אם מעכב את התקיעה פסול  ואם לאו כשר. ועוד דללישנא בתרא הא קא מכשר ר' נתן אפילו שלא במינו בשנשתייר רובו,  וכיון דמפרש ר' יוחנן הא דר' נתן ודאי משמע דכותיה סבירא ליה, ואי מתניתין דלא כר'  נתן קשיא דר' יוחנן אדר' יוחנן, דהא איהו כייל ופסק הלכה כסתם משנה, ובכל מקום  מקשה לה אדר' יוחנן, ואע\"ג דאיכא דמוקי לה באמוראי, מכל מקום מקשי ואזיל ומתרץ,  ומתניתין איכא למימר ר' נתן היא ולא רבנן, ואי נמי אפילו רבנן מודו בה, אלא דר'  נתן סבר אם מעכב את התקיעה לאחר סתימה, הא קודם לכן לא מעלה ולא מוריד, ורבנן סברי  אם מעכב את התקיעה קודם לכן לעולם פסול, לפי שקול התוספת נכר בו, והוה ליה כצפהו  זהב מבחוץ שאם נשתנה קולו מכמות היה שהוא פסול. וכן היה נראה ממה שנמצא במקצת  הספרים בגירסת ירושלמי (מכילתין פ\"ג, ה\"ו) דגרסינן התם, שופר שנסדק, למי נצרכא לר'  נתן, דבק שברי שופרות, עוד היא דר' נתן, נקב וסתמו בין במינו בין שלא במינו אם  מעכב את התקיעה פסול ואם לאו כשר, ר' נתן אומר במינו כשר שלא במינו פסול. אלמא  בשאינו מעכב מכשרי רבנן.<br><b></b>ומיהו אי אפשר לומר כן לפום גמרין כדאמרן,  מדפריש ר' יוחנן הא דר' נתן, דאי בשמעכב לבסוף קא מיפלגי, מתניתין דלא כר' נתן  דסתמו במינו משמע, ואי בשמעכב דמתניתין פליגי, דר' נתן סבר מעכב ואינו מעכב לבסוף  קאמר, ורבנן סברי בשמעכב מעיקרא קאמר. הא לא אפשר נמי כדאמרן, דהא ללישנא בתרא דר'  יוחנן ודאי משמע דאפילו לרבנן בשנשתייר רובו כשר, וההוא ודאי אי אפשר שלא היה מעכב  את התקיעה מעיקרא. אלא ודאי שאותה גירסת ירושלמי ליתא, ובמקצת הנוסחאות נמי לא  גרסי לה. אלא הכי גרסי, נקב וסתמו ר' חייא בשם ר' יוחנן דר' נתן היא, וזה כפירוש  הראשון, וללישנא קמא דר' נתן תלת בעינן לטיבותא, שנשתייר רובו, ושסתמו במינו,  ושאינו מעכב את התקיעה. וללישנא בתרא סגי לן בתרתי, שאינו מעכב וסתמו במינו ואע\"פ  שנפחת רובו, אי נמי, נשתייר רובו ואע\"פ שסתמו שלא במינו, אבל אינו מעכב את התקיעה  בעינן לעולם, דמתניתין מילתא פסיקתא קתני, אם מעכב את התקיעה פסול, ואילו היה כשר  לעולם היה מחלק ותני. ורבי אלפאסי ורב חננאל והרב בעל ההלכות זכר כולם לברכה פסקו  הלכה כלישנא קמא דר' יוחנן ולחומרא, וכן נהגו לעולם בשל תורה להחמיר באיסורי, כגון  בגיטין וקדושין ובשאר האיסורין ואע\"פ שהוא לישנא קמא. אלא שבדיני ממונות ובשל  סופרים פסקו כלישנא בתרא, וכן פוסקין בכל מקום רבותינו הצרפתים בשל תורה כלישנא  דחומרא, דתרי לישני כתרין תנאי או תרין אמוראי  דפליגי, דאי בשל תורה הלך אחר המחמיר ובשל סופרים הלך אחר המיקל. אבל הרב ר' יצחק  בן גיאת ז\"ל פסק אף הכא כלישנא בתרא ולקולא. ופסק הראשון עיקר.<br><b></b>ירושלמי: נקב וסתמו ר' בא בר זימנא בשם ר' זעירא והוא  שסתמו הא לא סתמו כשר שכל הקולות כשרין בשופר.",
    "<b>לרחבו אם נשתייר בו שיעור  תקיעה כשר. </b>פירש רש\"י ז\"ל נסדק לרחבו כל רוח היקפו. ומסתברא דלאו כל דאם כן  הוו ליה שני שופרות, אלא רוב הקיפו קאמר, הא מיעוטו  אפילו לא נשתייר בו שיעור תקיעה כשר."
  ]
}