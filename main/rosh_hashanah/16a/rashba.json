{
  "text": [
    "הא ד<b>אמר ר' אבהו למה תוקעין בשופר של איל.</b> למצוה מן המובחר קאמר, הא  לעכובא תנן לקמן (ראש השנה כו, א) כל השופרות כשרין חוץ משל פרה.",
    "<b>זכרונות כדי שיעלה זכרונכם לפני  לטובה ובמה בשופר.</b> כלומר, ובמה תמליכהו עליך ובמה יעלה זכרונך לפניו, בשופר.  וכן נראה לי מן התוספתא (תוס' ר\"ה פי\"א הי\"ב)  דתניא התם, מלכיות שתמליכהו על מעשה ידיו זכרונות שיעלה זכרונך לטובה לפניו שופרות  שתבא תפלתך בתרועה לפניו.",
    "<b>למה תוקעין ומריעין כשהן יושבין ותוקעין  ומריעין כשהן עומדין כדי לערבב את השטן.</b> הקשו בתוס' והא קא עבר משום בל תוסיף,  ואי אפשר לתרץ דכיון דתקעו והריעו כשהן יושבין יצא ואחר כך הוה ליה כעבר זמניה,  ואסיק רבא לקמן בשילהי ראוהו בית דין (ראש השנה כח, ב) דשלא בזמנו לעבור בעי כוונה, דהכא  נמי מתכוין הוא למצוה והלכך איכא משום בל תוסיף.  והם ז\"ל תירצו דלא שייך בל תוסיף בעשיית המצוה שתי פעמים, וברכת כהנים נמי אפילו  מברכין כמה פעמים ביום לצבור אחד אין זה בל תוסיף, אלא אם כן הוסיף ברכה אחרת משלו  כגון, השם אלקי אבותיכם יוסף עליכם וכיוצא בזו. וכן אם נטל לולב וחזר ונטל ביום או  אכל מצה וחזר ואכל כמה פעמים ביום אחד אין זה בל תוסיף, וכן הניתנין מתנה אחת אם  נתן באותו קרן אפילו מאה פעמים ליכא משום בל תוסיף, והכא נמי אם תקע וחזר ותקע  אפילו מאה פעמים, ואפילו מתכוין למצוה ליכא משום בל תוסיף. והם ז\"ל טרחו להעמיד  שטה זו ולא עלתה יפה בידם.<br><b></b>ומסתברא דלא  קשה כלל דלא אמרו התם דאיכא משום בל תוסיף, אלא במה שהוא מוסיף מדעת עצמו כגון כהן  שהוסיף ברכה משלו, ואי נמי ישן בשמיני בסוכה במתכוין למצוה, ואי נמי במה שאירע  במקרה שנתערב מתן אחת במתן ארבעה וכיוצא באלו, אבל במה שעמדו חכמים ותקנו לצורך  אין כאן בל תוסיף דכבר אמרה תורה (דברים יז, יא) על פי התורה אשר יורוך. ותדע לך,  דהא שמיני של סוכה בזמן הזה מצוה של דבריהם וישנין  ואוכלין בה למצוה ואע\"ג דבקיאין השתא בקבועא דירחא, ומכריז ר' יוחנן היכא דמטו  שלוחי ניסן ולא מטו שלוחי תשרי ליעברו תרי יומי גזרה ניסן אטו תשרי (לקמן ראש השנה כא, א),  אלמא כל לצורך בית דין גוזרין ומוסיפין והרשות בידן. והוא הדין בבל תגרע  לצורך כגון יום טוב של ראש השנה שחל להיות בשבת,  אע\"ג דאמרה תורה תקעו עמדו וגזרו שלא לתקוע וכל זה לצורך. והכי נמי לצורך ראו  לתקוע ולחזור ולתקוע, ומצוה לשמוע לדברי חכמים מלא תסור, כך נראה לי.<br><b></b>ופירוש לערבב את השטן. יש מפרשים להכניע  היצר, כדכתיב (עמוס ג, ו) אם יתקע שופר בעיר ועם  לא יחרדו. ושטן הוא יצר הרע וכדריש לקיש דאמר (ב\"ב טז, א) הוא שטן הוא יצר הרע הוא  מלאך המות. ובערוך (ערך ערב א') פירש דבירושלמי  גרסינן בלע המות לנצח (ישעיה כה, ח) וכתיב (שם כז,  יג) והיה ביום ההוא יתקע בשופר גדול, כד שמע שטן קול שופר זמנא חדא בהיל ולא בהיל,  וכד תנינן ליה אמר ודאי ההוא שופרא דתקע שופר הגדול מטא זמניה להתבלע ומרתיע  ומתערבב ולית ליה פנאי למעבד קטיגוריא."
  ]
}