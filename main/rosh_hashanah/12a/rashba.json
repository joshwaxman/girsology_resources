{
  "text": [
    "<b>תנא לירקות  ולמעשרות ולנדרים.</b> ומתניתין דלא קתני לנדרים, משום דבהתחלה מיירי בהפסקה לא  מיירי, כדאמרינן לעיל (ראש השנה ז, א) גבי עבורין.",
    "הא דאקשינן:<b> ולתני מעשר, וכן  נמי הא דאקשינן וליתני ירק.</b> יש מפרשים דאברייתא קאי והכי קאמר, אמאי תני  מעשרות לשון רבים ליתני מעשר, ומשני אחד מעשר דגן ואחד מעשר בהמה, כלומר לכלול  מעשר דגן ומעשר בהמה, ואתיא כר' אלעזר ור' שמעון דסבירא להו באחד בתשרי ראש השנה  למעשר בהמה. והקשו בתוס', חדא דלמה לן לאוקמי כיחידאה ודלא כהלכתא לוקמה ככולי  עלמא ולימא אחד מעשר ראשון ואחד מעשר שני ואחד מעשר עני, וכדתנן ביש מעשרות (פ\"א,  מ\"א) כלל אמרו במעשרות. וברייתא נמי דלעיל (ראש השנה ד, א) גבי בל תאחר קתני מעשרות ואחר כך  תנא בכור ומעשר, דאלמא מעשרות דקתני היינו מעשר ראשון ושני ועני. ועוד דאי אברייתא  קא מהדר לאקשויי, הוה ליה לאקשויי ברישא וליתני ירק והדר ליקשי מעשר, דהא בברייתא  ירקות קדים. ופירש ר\"י ז\"ל דאמתניתין קא מהדר, כלומר אמאי תני ירקות דהיינו מעשר  דרבנן בלחוד ליתני מעשר דכולל הכל בין דאורייתא בין דרבנן, ומשני אחד מעשר דגן  ואחד מעשר בהמה, כלומר אי תנא הכי הוה אמינא דלכל מעשר קאמר ואפילו מעשר בהמה ודלא  כסתמא קאמר, והדר אקשי מכל מקום מתניתין אמאי תני ירקות בלשון רבים ליתני ירק,  ואע\"ג דקתני שמיטין ויובלות בלשון רבים ולא אקשי, כל היכא דידע דאיכא טעמא קא מקשה  ואזיל כדי לגלויי טעמא, והיכא דלא ידע ביה טעמא שתיק מיניה דלאו פירכא רבתי  היא.",
    "הא דתנן: (מעשרות פ\"א מ\"ה) <b>ירק  הנאגד משיאגד, ואינו נאגד משימלא את הכלי.</b> לאו לחדש וישן דהא אחד בתשרי ראש  השנה לירקות, אלא עונת המעשרות קאמר, ולומר דמשיאגד הגיע לעונת המעשר וראוי לעשרו,  ואסרו לאכול ממנו אפילו עראי עד שיעשר, והכא, הכי קאמר דירקות דקתני הכא הוא כלל  לכל הירקות, ובכלן ראש השנה שלהן בא' בתשרי.",
    "<b>ושאינו נאגד משימלא את  הכלי.</b> וסיפא דמתניתין (שם), ואם אינו ממלא את הכלי משילקט כל צרכו."
  ]
}