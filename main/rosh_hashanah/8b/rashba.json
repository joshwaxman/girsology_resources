{
  "text": [
    "<b>איזהו  חג שהחדש מתכסה בו הוי אומר זה ראש השנה. </b>פירש רש\"י ז\"ל: שהחדש מתכסה בו  שהלבנה אינה נראית לרחוקים, כגון שחרית לבני מערב וערבית לבני מזרח, לפי שקטנה היא  סמוכה לחידושה. וכן פירש רבינו תם ז\"ל, והביא ראיה  ממה שאמרו בויקרא רבה בפרשת אמור אל הכהנים (פרשה כט, ה) דקאמר התם, תקעו בחדש  שופר בכסה ליום חגינו, והלא כל חדשים אינם חדש, אלא  בכסה, והלא כל החדשים אינם מתכסים, אלא ביום חגינו, והלא ניסן חדש ונכסה ויש בו  חג, אלא שחגו בן יומו, אין לך חדש שהיא נתכסה ויש בו חג וחגו בן יומו אלא תשרי.  ויש מפרשים שהחודש מתכסה בו, שאין שעיר חטאת הקרב  בראש חודש קרב בראש חודש זה, כדכתיב (במדבר כט, ו) מלבד עולת החדש ומנחתה ולא כתיב  מלבד חטאת ועולה. ואינו נכון דשעיר ראש חודש ודאי קרב הוא אף בראש השנה, וכדתניא  בתוספתא דריש פרק קמא דשבועות (הלכה א) שלשים ושנים שעירים לצבור כל ימות השנה,  וקא חשיב שנים עשר בשנים עשר ראשי חדשים. ואל תאמר דמכל מקום הא איכא שעיר הבא  בראש חודש תשרי מחמת החג והוא ניהו דקא חשיב, לא היא דההוא מצד אחר חשיב ליה  התם. ויש לומר דאי משום הא לא קשיא דדילמא משום  דאיכא שנה מעוברת, והתם כל השעירים שאפשר לבא לציבור כל ימות השנה קא חשיב, הלכך  בשנה מעוברת שנים עשר הוו, דאם איתא דלא חשיב ליה פעמים דהוו שלשה ושלשים."
  ]
}