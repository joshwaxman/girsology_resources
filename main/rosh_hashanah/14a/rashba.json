{
  "text": [
    "הא<b> דתנן בצלים הסריסים ופול המצרי שמנע מהן מים שלשים יום לפני ראש  השנה.</b> פירש רש\"י ז\"ל: דאתיא כר' יוסי הגלילי, דכיון שמנע מהן שלשים יום נמצאו  שגדלו על מי שנה שעברה, אלא לר' עקיבא דאמר יצאו ירקות שגדלין על כל מים אף אלו  דרכן ליגדל על כל מים. ואני תמה אם כן למה אמרו שמנע מהן מים שלשים יום לפני ראש  השנה, אפילו לא מנע מהם מים כלל לפני ראש השנה אלא שמנע מהם מים לאחר ראש השנה,  דהא גדלו על מי שנה שעברה כגורן ויקב. ונראה  דאדרבה אתיא כר' עקיבא משום דכיון שמנע מהן מים  שלשים יום בשנה שעברה הרי אלו כגורן שהוא גדל על מי גשמים, ולא כגדלין דרך השקאה  דהיינו על כל מים והלכך עשורן של אלו ושביעיתן כגורן, אבל לר' יוסי דאמר כל שגדלין  על מי שנה שעברה יצאו ירקות שגדלין על מי שנה הבאה, אף אלו שהחזיר להן מים לאחר  ראש השנה וגדלו קצת על ידי אותן מים של שנה הבאה הרי אלו כירקות שגדלין על מי שנה  הבאה. וכן נראה מן הירושלמי (שביעית פ\"ב, ה\"ו) דגרסינן התם עלה דההוא, אמר ר' מונא  מכיון שמנע מהן מים שלשים יום לפני ראש השנה נעשו כבעל, כלומר, יצאו מתורת ירקות  הגדלים על כל מים ונעשו כשדה בית הבעל שמס[ת]פקת במי גשמים ומתעשרין לשעבר. וכן  מצאתי לרבינו שמשון ז\"ל בפירוש מסכת שביעית שלו."
  ]
}