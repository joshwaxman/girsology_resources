{
  "text": [
    "<b>ואם איתא  בחודש השלישי בשנה השנית מיבעי ליה. </b>בכולה שמעתין לא איסתפקא להו אלא כולי  חודש, כלומר שיהא ראש חדש אייר או ראש חודש סיון או שאר ראשי חדשים ראש לשני  המלכים או לשנים, אבל לאמצע חדש לא איסתפקא להו כלל, לפי שאין חדש נחלק לשתי שנים,  ואפילו סיון ותשרי וניסן שיש להם רגלים באמצען, אפילו כן רגל שבהן פשיטא להו דלא  עשאוהו ראש לא לשנים ולא לשני המלכים, לפי שאין חדש נחלק לשתי שנים. ואע\"פ שעשו  אמצע חדש ראש לרגלים, היינו משום דעל כרחין בל תאחר ברגלים תלייה רחמנא. וט\"ו בשבט  נמי שעשאוהו ראש השנה לאילן, היינו נמי משום דעל כרחין באילן בתר חנטה אזלינן והיא  תליא ברוב גשמי שנה. הילכך על כרחין חצי שבט ראש להן.",
    "<b>מאי לאו שני לירח  שמונין בו למלכותו. </b>ואם תאמר ואכתי מאי הוי דילמא משום דשלמה עמד בניסן,  ובשלמא לעיל (ראש השנה ב, ב) דייק מהיקישא מדאצטריך למכתב לתרין, כלומר ליציאת מצרים  ולמלכות שלמה, שמע מינה לאקושינהו, אלא הכא דילמא משום שכן היה מעשה דבניסן מלך.  ויש לומר אם כן בשני למה, שהרי כבר כתב בחדש השני  להשמיענו באיזה חודש מחדשי השנה, וכתב נמי בשנת ארבע למלכותו לדעת באיזה שנה  [למלכותו], שני (למלכותו) למה לי, אלא לאשמועינן בעלמא דשני לחדשים היינו שני לשני  המלכים אע\"פ שאינו שני לשני העולם דמתשרי מנינן. כך נראה לי.",
    "<b>שני בשבת  לא אשכחן דכתיב. </b>ירושלמי (ר\"ה פ\"א, ה\"א): או אינו אלא שני בשבת לא מצינו חשבון  זה מן התורה, והכתיב (בראשית א, ח) ויהי ערב ויהי בוקר יום שני, אין למדין מבריאת  העולם. פירוש שלא מנה שם שני לשבת אלא שני לעולם אי  נמי להשמיע מה נברא ביום שני להבדילו ממעשה יום שלישי, וכן כולן.",
    "<b>תניא  כותיה דר' יוחנן.</b> ולאו לאפוקי מדר' אלעזר דהא אי אפשר בלא קרא דר'  אלעזר, ובברייתא נמי משום קרא דר' אלעזר מסיק לה.  אלא לומר דממקום שבא לו ר' יוחנן בשקלא וטריא שלו כך תנו לה  בבריתא.",
    "<b>מדקאי בכסלו וקרי ליה שנת עשרים וקאי בניסן וקרי ליה שנת עשרים  מכלל דראש השנה לאו ניסן הוא.</b> פירוש, וכיון דאפיקתיה מניסן כשאר המלכים קבע לו  שנה כשני העולם בתשרי."
  ]
}