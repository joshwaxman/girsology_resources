{
  "text": [
    "<b>אמר ר' יהושע בן קרחה עוד זאת התקין רבן יוחנן  בן זכאי שאפילו ראש בית דין בכל מקום שלא ילכו העדים אלא למקום הועד.  </b>ירושלמי: כיני מתניתא למקום הועד של חדש.",
    "<b>ובקש ר'  אליעזר להפקירו לעניים. </b>ואם תאמר בפרק שני דשבועות (טז, א) דמספקא לן בר'  אליעזר אי סבירא ליה קדושה ראשונה קדשה לשעתה ולא קדשה לעתיד לבא או לא, אמאי לא  פשיט מהא דקדשה לעתיד סבירא ליה, דאי לא תימא הכין כי אפקרה לעניים מאי קא מהנה  להו לעניים, והלא אינן יכולין לאכלן לפנים מחומת ירושלים שהרי בטלה  קדושתה. ויש לומר דנפקא מינה שהיו יכולין לחלל כל  הפירות על שוה פרוטה, וכדשמואל דאמר (ב\"מ נז, א) הקדש שוה מנה שחללו על שוה פרוטה  מחולל, ואע\"ג דבפרק הזהב (שם) פליגי בשחללו אי דוקא חללו בדיעבד או אפילו לכתחלה,  הא אסיקנא בערכין פרק המקדיש שדהו (ערכין כט, א) דבזמן הזה אפילו לכתחלה נמי."
  ]
}