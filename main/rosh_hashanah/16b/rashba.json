{
  "text": [
    "<b>שאין תוקעין  בתחלתה.</b> פירוש: בפשיעה הא איקלע ראש השנה בשבת  לא, דמניעה זו למצוה ולשם שמים, וכן כתב הרב ההלכות ז\"ל.",
    "הא דר' כרוספדאי דאמר: <b>של צדיקים גמורים נכתבין ונחתמין לאלתר לחיים ושל רשעים  גמורים למיתה. </b>יש לפרש דלאו מיתה וחיים ממש קאמר, אלא טובת העולם ורעותיו  קאמר. ואע\"פ שיש רשעים שמגיע אליהם כמעשה הצדיקים  וצדיקים אובדין בצדקן, אותם רשעים אפשר שיש בידן קצת מצות שמתן שכרן בעולם הזה,  ואוכלין אותן קרן ופירות בעולם הזה להאבידם לעתיד לבא, כדכתיב (דברים ז, י) ומשלם  לשונאיו אל פניו להאבידו. ורשע שאמרו כאן שנחתם לרעות העולם הזה, כשאין בידו קצת  מאותן מצות, הא יש בידו אע\"פ שהוא רשע גמור כלומר  שרובו עונות, משלמין לו כנגדן בעולם הזה, וכמו שאמרו גם כן בפ\"ק דקידושין (לט, ב),  מי שעונותיו מרובין מזכיותיו דומה כמי שמקיים את התורה כולה ולא חסר ממנה אות אחת.  וצדיקים גמורים שאמרו כאן בשאין בידן מאותן עבירות שעונשין בעולם הזה, הא יש בידו  קצת מאותן עברות נפרעין מהן בעולם הזה וכדאמרינן נמי התם בקידושין, מי שזכויותיו  מרובין מעונותיו דומה כמי ששרף את התורה ולא שייר ממנה אות אחת.<br><b></b>ואי נמי  יש לפרש דחיים ומיתה דקאמר בעולם הבא קאמר, אבל  בעולם הזה יש צדיק אובד בצדקו ויש רשע מאריך ברעתו. אלא שאני תמה שהרי אפילו רשע  גמור כל ימיו ועשה תשובה באחרונה אין מזכירין לו שום רשע מרשעו ואם כן מאי נחתמין  לאלתר, ואפילו צדיק גמור כל ימיו ומרד באחרונה אבד כל  הראשונות. וגזר דין דיחיד אינו נקרע דקאמר, היינו  גזר דין בטובות העולם הזה ורעותיו קאמר, הא בחיי העולם הבא הכל הולך אחר שעות סוף  ימיו. וברוך אל אמת היודע האמת."
  ]
}