{
  "text": [
    "הא דדרשינן מ<b>ויאכלו  מעבור הארץ ממחרת הפסח וגו' (יהושע ה, יא), ממחרת הפסח אכול מעיקרא לא  אכול דהקריבו עומר והדר אכול.</b> הקשו בתוס' בשם  ר' אברהם בן עזרא ז\"ל, והלא ממחרת הפסח היינו מחרת  שחיטת הפסח דהיינו יום ט\"ו בניסן, כדכתיב בפרשת אלה מסעי (במדבר לג, ג) ממחרת הפסח  יצאו בני ישראל ביד רמה, וזה היה בחמשה עשר בניסן. ותירץ לו רבינו תם ז\"ל דההוא  תרתי קאמר, ויאכלו מעבור הארץ דהיינו תבואה ישנה ממחרת  הפסח, ומצות וקלוי דהיינו תבואה חדשה אכלו בעצם  היום הזה דהיינו ששה עשר, וכדכתיב (ויקרא כג, יד) לחם וקלי וכרמל לא תאכלו עד עצם  היום הזה דהיינו ששה עשר. ויש מפרשים דלשון מחרת הפסח תרתי  משמע, משמע ממחרת שחיטת הפסח ומשמע מחרת אכילת  פסח, וההוא שבפרשת אלה מסעי היינו מחרת שחיטת הפסח והא דהכא היינו מחרת אכילת  הפסח. ופלוגתא היא בירושלמי בפרק שני דחלה (ה\"א)  ר' יונה בעי קומי ר' ירמיה בשעה שנכנסו ישראל לארץ ומצאו קמה לחה מהו שתהא אסור  משום חדש אמר ליה ולמה לא, עד כדון לחה ואפילו יבשה ואפילו קצורה, אמר ליה ואפילו  קצורה מעתה ואפילו חטים בעליה כן אנו אומרים לא אכלו ישראל מצה בליל הפסח, א\"ר  יונה מן דנפקית תהית דלא אמרת ליה שנייה היא שמצות עשה דוחה את מצות לא  תעשה, על דעתיה דר' יונה דו אמר מצות עשה דוחה  מצות לא תעשה אע\"פ שאינה כתובה בצדה ניחא, על דעתיה דר' יוסי דו אמר אין מצות עשה  דוחה מצות בלא תעשה אלא אם כן היתה כתובה בצדה, ממה שהיו תגרי גוים מוכרין להם  וכר' ישמעאל דאמר כל ביאות שנאמר בתורה לאחר ארבע עשרה שנה נאמר שבע שכבשו ושבע  שחלקו, התיב ר' אבון בר כהנא והא כתיב ויאכלו מעבור הארץ ממחרת הפסח (מצות וקלוי)  לאו בששה עשר, התיב ר' אלעזר ב\"ר יוסי קומי ר' יוסי והכתיב (במדבר לג, ג) ממחרת  הפסח יצאו בני ישראל ביד רמה לעיני כל מצרים לאו בחמשה עשר יצאו.",
    "<b>הכא  נמי ארץ צבי ובחמשה יומי קא מלי.</b> ואע\"ג דאמרינן לעיל כל תבואה שנקצרה בחג  בידוע שהביאה שליש לפני ראש השנה, התם הוא כשנקצרת בבישולה לגמרי שאינה ראויה  ליקצר בחג אלא אם כן הביאה שליש קודם ראש השנה, אבל הכא לענין עומר דכתיב כרמל רך  ומלא שפיר מליא בחמשה יומי."
  ]
}