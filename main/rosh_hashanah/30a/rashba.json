{
  "text": [
    "<b>לא דאלו בירושלים תוקעין בין בפני בית דין בין שלא בפני בית דין  וכו'. </b>קשיא לי, ורבא גופיה מאי טעמא לא הוה מפרש לה הכין ולא תיקשי ליה  מידי . ונראה משום דקתני וביבנה לא היו תוקעין אלא  בבית דין בלבד, ואם איתא דאידך נמי שלא היו תוקעין אלא בפני בית דין היינו הא,  ואהדר ליה דהא דקתני בסופא וביבנה לא היו תוקעין אלא בבית דין אתרוייהו קאי,  כלומר, יתרה היתה ירושלים על יבנה שבירושלים תוקעין שלא בפני בית דין, ולא עוד אלא  עוד היתה יתרה, שאפילו הסמוכות לה שרואות ושומעות תוקעות לעצמן, וביבנה לא היו  תוקעין אלא בפני בית דין בלבד. אי נמי יש לומר, דרבא, ההיא דרב יצחק בר יוסף הוה  דחיק ליה, דאיהו סבר דכל חד וחד היה תקע בדוכתיה ושלא בפני בית דין. וזה נראה לי  עיקר.",
    "הא דאקשינן: <b>מאי אין כל יחיד  ויחיד חייב לתקוע אי לימא דביובל תוקעין יחידים וכו' והא אמר ר' נחמן בר יצחק  וכו'. </b>תמיהא לי מאי קשיא ליה לימא אין, ביובל כל יחיד ויחיד חייב ממש לתקוע,  דכתיב (ויקרא כה, ט) ביום הכפורים תעבירו שופר בכל ארצכם, כדאמרינן לעיל, ואלו  בראש השנה חיוב ליכא. וברייתא נמי כל יחיד ויחיד חייב ואין כל יחיד ויחיד חייב  קתני. ואסהדתיה דרב יצחק בר' יוסף לא בחיוב היא. וצריך לי עיון.",
    "הא דאמר: <b>ר' חייא בר גמדא לא היו תוקעין אלא כל זמן שבית דין יושבין.  </b>פירשה רש\"י ז\"ל ביובל. ויש מפרשים אפילו בראש השנה,  ואתא לאשמועינן דאפילו בפני בית דין לא יתקע אלא כל זמן שבית דין יושבין. וכן  פירשו בתוס', וכן נראה מדברי רבינו אלפאסי ז\"ל שהביאה בהלכות ואף על פי שאין יובל  נוהג. וכן נראה מדבריו דהא דאמרינן לעיל (ראש השנה כט, ב)  אמרו לו היינו תנא קמא, ואמרינן איכא ביניהו בי דינא דאקראי, הכי קאמר, תנא קמא  סבר כל מקום שיש בו בית דין קבוע ומומחה לרבים, מומחה אף על פי שאינו  סמוך, ור' אליעזר סבר סנהדרין  כיבנה. ואמרו לו סבר, אפילו כל בית דין אף על פי  שאינו קבוע. וקיימא לן כתנא קמא, ועל כן כתבה  לשמעתין הרב בהלכותיו. ואמרו שהוא ז\"ל היו תוקעין לפניו שבית דין מומחה וקבוע  היה.",
    "<b>רואה פרט ליושבת בנחל [וכו']. </b>כלומר, דכולהו בעינן,  וגרסינן בירושלמי (פרק ד הלכה ב) והם שיהו כל הדרכים האלו בה."
  ]
}