{
  "text": [
    "<b>כאילו התענה תשיעי ועשירי. </b>כלומר,  כאילו נצטוה והתענה.",
    "הא דאמר ר' יוסי: <b>  לפי שאי אפשר לעולם בלא תקיעה ואפשר לעולם בלא שלוח עבדים. </b>וקשיא לי תינח שלא  שלחו שלא שמטו מאי איכא למימר, דהא אי אפשר לעולם בלא השמטת קרקעות לר' יוחנן דאמר  האחין שחלקו מחזירין זה לזה ביובל, דאי אפשר דיהון כולי עלמא חד בר  חד. ויש לומר דמשום הא נמי הוא דקאמר ועוד זו מסורה  לבית דין, וחדא מיניה נקט.",
    "הא דתניא:<b>  אחד הנוטע אחד המבריך ואחד המרכיב ערב שביעית שלשים יום לפני ראש השנה עלתה לו שנה  וכו' אם לערלה ערלה ואם לרבעי רבעי. </b>דאלמא יש בהברכה והרכבה משום ערלה. קהו בה  רבוותא קהיאתא מדתניא בספרא (קדושים פרשה ג')  ונטעתם כל עץ מאכל פרט למבריך ומרכיב. ויש מפרשים  דהברכה דהכא בשנפסקה מן האב ומשעת הפסקה מונין לה שלש שנים, וההיא דהתם קודם  שנפסקה. ויש מפרשים דאפילו קודם שנפסקה אם אינה  חיה מן האב חייבת בערלה. והכין מוכח בירושלמי (ערלה פ\"א, ה\"ג), ואמרינן התם מאן  מוכח, ואהדרו מאן דאכיל דלא דיליה בהיל לאיסתכולי ביה. ומרכיב אמרכיב נמי לא קשיא,  ההיא במרכיב אילן הנטוע למאכל, ומפני שזו בטלה לגבי הראשונה דילדה שסבכה בזקנה  בטלה, ואפילו ילדה בילדה לכי מלו שלש לילדה ראשונה שנייה נמי  שריא, והא דהכא בשנטעה לראשונה לסייג ולקורות לפי  שאין בראשונה משום ערלה כלל והלכך אינה בטלה לגבה. וכן נמי בשהרכיב בתוך אילן סרק,  ואע\"פ שאינו רשאי משום כלאים. והכין איתא בירושלמי (פ\"א, ה\"ב) דתני גוי שהרכיב  אילן מאכל על גבי אילן סרק אע\"פ שאין ישראל רשאי לעשות כן יש בו משום ערלה, מאימתי  מונין לה משעת נטיעתה."
  ]
}