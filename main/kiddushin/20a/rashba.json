{
  "text": [
    "<b>אשכחן עבד עברי הנמכר לגוי הואיל ונגאל ידו על התחתונה. </b>כך היא גירסת הספרים, ופירוש הואיל ויפה  כחו שנגאל לקרובים ידו של עכו\"ם על התחתונה, והקשה הראב\"ד אם כן היאך סתם את דברים, ולדידי קשיא לי דהיכי קאמר נמכר לישראל דאינו (גואל) [נגאל] לקרובים מנין, והא מיבעיא בעינן לה לקמן (קידושין כא, א) נמכר לישראל אם נגאל לקרובים אם לאו. ואפשר לומר דהכי קאמר אשכחן עבד עברי הנמכר לגוי הואיל וכתיב ביה בהדיא דנגאל לקרובים, נמכר לישראל דלא איכתיבא ביה גאולת קרובים כשתמצא לומר שאינו נגאל מנין. וגירסת הראב\"ד יותר נכונה דגריס אשכחן עבד עברי הנמכר לגוי שנגאל וידו על התחתונה, וכן הגירסא בערכין (ל, א)."
  ]
}