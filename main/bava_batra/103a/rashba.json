{
  "text": [
    "<b> אי הכי פחות מכאן נמי.</b> ואם תאמר מעיקרא נמי ליקשי ליה בסלעין גופיה דלאו בני זריעה נינהו. וי\"ל דמעיקרא הוה משמע ליה איפכא, דסלעין דומיא דנקעים דבני זריעה נינהו.",
    "<b>אין אדם רוצה שיתן מעותיו במקום אחד ויראו כשנים ושלשה מקומות.</b> קשיא לי, דהא אמר רב בפרק הבית והעליה (ב\"מ קיח, א) גבי בית הבד שהוא בנוי בסלע וגנת אחר על גביו ונפחת, כמה נפחת רב אמר ברובה ושמואל אמר בארבעה, רב אמר ברובה אדם זורע חציו למטה וחציו למעלה. ויש לי לומר, דבא לכתחלה לקנות שאני. אי נמי י\"ל, דרב מפרש לה למתניתין דהכא (בקנקנים) [בנקעים] מלאים מים, כההיא דהמקדיש שדהו וכאתקפינהו דרבינא דאתקיף והא דומיא דסלעים קתני.",
    "<b>אמר ר' חייא בר אבא אמר ר' יוחנן והוא שנבלעין ברובה של שדה.</b> פירש הראב\"ד ז\"ל, דר' חייא לא פליגא אדרב עוקבא, אלא כמוסיף על דבריו הוא, דהא והא בעינן. והרב אלפסי ז\"ל נראה שסובר כן, שהביא בהלכות דברי רב עוקבא."
  ]
}