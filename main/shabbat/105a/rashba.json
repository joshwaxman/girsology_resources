{
  "text": [
    "<b>חביב נתתיך באומות.</b> דאנו דורשין ה\"א בחי\"ת, וכמו שאמרו בירושלמי פרק כלל גדול (ה\"ב) גבי אבות מלאכות ארבעים חסר אחת, מנין לאבות מלאכות מן התורה, רבי חנינא דצפורין בשם ר' אבהו אל\"ף חד, למ\"ד תלתין, ה\"א חמשה, דבר חד, דברים תרין, מכאן לאבות מלאכות ארבעים חסר אחת שכתוב בתורה, רבנן דקסרין אמרין מן אתרה לא חסרה כלום, אל\"ף חד, למ\"ד תלתין, ח' תמניא, לא מתמנעין רבנן דרשין בין ה\"א לחי\"ת.",
    "מתני':<b> ואחד על האריג.</b> יש לפרש אחד על שנים, שהרי עם האחד הזה הרי היא מלאכה מתקיימת, ויש לפרש ואחת על שלשה. ופלוגתא היא בירושלמי, דגרסינן התם (ה\"א) אשכחת על דר\"א פעמים שלשה בתחלה, פעמים שנים על גבי אחד ארוג מאתמול, פעמים אחד על גבי שנים ארוגים מאתמול, רבנן דקסרין בעיין מהו אחד על האריג אחד על גבי שלשה, רבנן דהכא אמרין אחד על גבי שנים.",
    "<b>וחכמים אומרים בין בתחלה בין בסוף שיעורו שני חוטין.</b> פירוש: בין בתחילת השיעור בין בהשלמת השיעור, אבל בסוף ממש דהיינו סוף היריעה אפילו באחד חייב, כדתניא לעיל בשלהי פרקין דהבונה (שבת קד, ב) כתב אות אחת והשלימה לספר ארג חוט אחד והשלימו לבגד חייב, ואוקימנא אפילו לרבנן דלהשלים שאני."
  ]
}