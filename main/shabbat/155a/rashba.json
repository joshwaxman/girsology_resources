{
  "text": [
    "<b>והלכתא צדדין אסורין צדי צדדין מותרין.</b> ואם תאמר אם כן למה לא מנו אותה עם יע\"ל קג\"ם דהלכתא כאביי (קידושין נב, א. ב\"מ כב, ב). יש לומר דאביי בין בצדדין בין בצדי צדדין אסר, וכת\"ק דאין עולין לה ביום טוב, ואנן פסקינן כר\"ש בן אלעזר דשרי בצדי צדדין.",
    "<b>מאי טעמא דרבי יהודה, קסבר שוויי אוכלין משוינן טרחא באוכלא לא טרחינן.</b> קשיא לי דהא תנן בפרק מפנין (שבת קכו, ב) חבילי קש וחבילי עצים וחבילי זרדין אם התקינו למאכל בהמה מטלטלין אותן ואם לאו אין מטלטלין אותן, אלמא כל שאינו מתקנו למאכל בהמה מערב שבת אפילו בטלטול אסורין, וכל שכן דלא מטלטלינן ומשוינן. ויש לומר דהתם בדלא בעי להו למאכל בהמה אלא לצורך מקומו, ואי נמי לצורך עצמן לישב עליהן."
  ]
}