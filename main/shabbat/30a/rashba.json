{
  "text": [
    "הא דאמרינן:<b> במאי אי בחולה שיש בו סכנה מותר מיבעי ליה.</b> פירש רש\"י ז\"ל: דהוא הדין דמיבעי ליה בשאר פטורין דמתניתין כגון עכו\"ם ולסטים. ובנמוקי הרמב\"ן ז\"ל כתוב: ויש לפרש שיודע היה שעכו\"ם ולסטים יש בהן סכנה שכן דרכם לעולם, וספיקן נמי מתירין, ולא הוה קשיא ליה בהו ליתני מותר משום דקא סלקא דעתך דמשום חולה נקט בשארא פטור, ומשום הכי קשיא ליה, אי בחולה שיש בו סכנה היה לו לשנות בכולן מותר, אי בחולה שאין בו סכנה לא הוה ליה למתנייה בהדי שארא והוה ליה למיתני בהאי חייב ובשארא מותר. ואני מצאתי בירושלמי (בפרקין ה\"ה) כלשון רש\"י ז\"ל, דגרסינן התם גבי מתניתין דהכא א\"ר שמואל בר רב יצחק כיני מתניתין מפני עכו\"ם של סכנה ומפני לסטים של סכנה ר' יוסי בעי אי מפני עכו\"ם של סכנה ליתני מותר."
  ]
}