{
  "text": [
    "<b>שלשה דברים עשה משה מדעתו.</b> והרשב\"א ז\"ל כתב קצת דומה לזה. וכתב אחר כך וז\"ל: וצריך עיון מנא לן שהסכים הקב\"ה עמו אי משום אשר [שברת] הרי כמה כתובים בתורה שאינן לשון אושר.<br><b></b>ושמעתי משום דכתיב (דברים י, ב) אשר שברת ושמתם, לוחות ושברי לוחות מונחים בארון, ואלמלא היה בשבירתן חטא אין קטיגור במקום סניגור אלא מלמד שהיתה שבירתן חביבה לפניו, ומדרש אגדה (שמו\"ר פמ\"ו, פ\"ג) יהושע ושבעים זקנים תפסו בידיו שלא ישברם ולא יכלו לו, אמר הקב\"ה תהא שלום באותה יד דכתיב (דברים לד, יב) ולכל היד החזקה אשר עשה משה, ואפשר דמשום הכי דריש האי אשר לשון אשרי. [הכותב בעין יעקב].",
    "<b>מאי דריש וכו'.</b> וקשיא אי מדרש דרש לאו מדעתיה היה, ולא הסכים על ידו היה, והרבה כיוצא בו [עשו] משה ושאר נביאים. אלא ודאי לשלישי אמר, אלא גלוי היה לפניו דיוסיף משה, ולפיכך מה שאמר לו ליום השלישי חזר ואמר היום ומחר כדי שיהא ברצונו של משה רבנו להתלות במדרשו ולא יהא כמעביר על דבריו במה שכתוב ליום השלישי אבל לא שיהא משה רבנו ע\"ה מוכרח לדרוש כן, שאפילו בחצי היום שייך [למימר היום ומחר]. הרשב\"א בחידושיו. [לקוטי רבנו בצלאל אשכנזי. ועי' רמב\"ן].",
    "<b>ואתה פה עמוד עמדי (דברים ה, כח).</b> [וא\"ת מנלן דפירש משה מדעתו קודם ושוב הסכים הקב\"ה על ידו, שמא זה היה צווי גמור שצוה לו לפרוש. תוספות]. והרשב\"א תירץ אילולי שמדעתו עשה, שכינה למה אמרה לו כן לאחר מתן תורה והלא אף מתחילה היה מדבר עמו בכל שעה, אלא ודאי שלא נצטוה עוד עד שפירש הוא מדעתו מקל וחומר. ומיהו קל וחומר גופיה לאו דוקא, דהא מצי משמש וטובל ומדבר בכל יום, אלא הוא מדעתו נשא קל וחומר בעצמו להתקדש שיהא ראוי לדיבור בכל עת. [לקוטי רבנו בצלאל אשכנזי. ועי' רמב\"ן].",
    "<b>ומה פסח.</b> קשיא לי מאי מדעתו הוה, והלא ק\"ו דרש. אלא ק\"ו בעלמא עשה לומר שלא יהא נתפש בשבירת הלוחות אבל אינו קל וחומר גמור, דאדרבא צריכים הם לתורה כדי שיחזרו ויעשו תשובה לכן אמר לו יישר כחך ששברת. חידושי הרשב\"א. [לקוטי רבנו בצלאל אשכנזי וכן הוא ברמב\"ן]."
  ]
}