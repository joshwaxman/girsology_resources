{
  "text": [
    "<b>ואמר אביי דלי\"ת ויו\"ד של תפילין הלכה למשה מסיני.</b> לא גרסי ליה בתוס' כלל, דדלי\"ת ויו\"ד לאו הלכה נינהו. ותדע לך מדאמרינן בפרק במה מדליקין (לעיל שבת כח, ב) לא הוכשרו למלאכת שמים אלא עור בהמה טהורה בלבד למאי הלכתא לתפילין, ואקשינן תפילין בהדיא כתיב בהו (שמות יג, ט) למען תהיה תורת ה' בפיך ופרקינן לעורן, ואקשינן והא אמר אביי שי\"ן של תפילין הלכה למשה מסיני ופרקינן לרצועותיהן, ואי איתא לפרוך נמי רצועות והא אמר אביי דלי\"ת ויו\"ד של תפילין הלכה למשה מסיני כדאקשינן גבי לעורן משי\"ן.",
    "<b>אמר עולא וחילופיהן באיש.</b> פירש רש\"י ז\"ל: דאטבעת בלחוד קאי, אבל במחט איש ואשה כי הדדי נינהו. וכן פירש רב האי גאון ז\"ל. וכן מוכחת כל הסוגיא. ורב אלפסי פירש בין בטבעת בין במחט, [ו]לא נראו דבריו.",
    "<b>מכניסן זוג זוג אחד האיש ואחד האשה.</b> ואם תאמר דילמא משום דהוצאה כלאחר יד הוא באשה התירו. יש לומר אי משום הא מאי איריא זוג זוג אפילו טובא נמי."
  ]
}