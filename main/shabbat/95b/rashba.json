{
  "text": [
    "<b>ועדיין כלי הוא לקבל רמונים.</b> פירוש: אם יחדו לרמונים, אבל סתם כלי חרס שיעורו כמוציא זיתים וכדתנן במס' כלים (פ\"ג, מ\"א) וכמו שכתב רש\"י ז\"ל.",
    "<b>ובמוקף צמיד פתיל עד שיפחת רובו.</b> ואם מוקף צמיד פתיל בפיו מציל על מה שבתוכו אע\"פ שלא הקיף צמיד פתיל בנקבו כיון שלא נפחת רובו דכלי פתוח כתיב כך פרש\"י ז\"ל, ואע\"ג דלענין צמיד פתיל בעינן סתימה מעליא וכדמוכח התם במשנת מסכת כלים, הני מילי דרך פיו ואפילו נקב כל שהוא, ומן הצדדין כשנפחת בכדי שיעורו, ברברבי רובו ובזוטרי במוציא רמון, אבל בפחות מכן לא בעינן סתימה כלל.",
    "<b>אבל ר\"ת ז\"ל הקשה היאך אפשר שיהיה נקוב במוציא זית או במוציא רמון ויהא מציל באהל המת, והא ראוי             </b>בנגיעה ממקום הנקב. ולפיכך פירש הוא ז\"ל דלעולם בשסתם הנקב היטב, אלא דעד רובו א\"נ עד מוציא רמון קרוי כלי, ומציל בצמיד פתיל, אבל יותר מכן אינו כלי, ואפילו הקיפו צמיד פתיל אינו מציל, דהוי ליה כאוכלין שגבלן בטיט דאמרינן בזבחים (ג, ב) דאינו מציל באהל המת, ואם תאמר א\"כ מאי קא מבעיא ליה התם לרבא במסכת ב\"ק (קה, א) גבי חבית שנקבה וסתמוה שמרים אגף חציה והניח חציה מהו, דאלמא לא בעי סתימה גמורה. יש לומר דהכי קאמר סתם חציה והניח חציה סתום מן השמרים מהו שיצטרפו אותן הסתימות, אבל הניח חציה בלא סתימה כלל פשיטא דאינה מצלת."
  ]
}