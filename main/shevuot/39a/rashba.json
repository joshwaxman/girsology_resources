{
  "text": [
    "<b>אמר איני נשבע פוטרין אותו מיד.</b> פרש\"י ז\"ל פוטרין אותו מיד ואין משהין אותו כאן שלא יחזור בו ועל כרחו ישלם משקבל עליו בב\"ד ע\"כ, ולמדנו מדבריו דכל שיצא מב\"ד הרי הוא כגמר דין ואינו יכול לחזור בו אבל כל שלא יצא עדיין יכול לחזור בו, אבל ר\"ת ו\"ל סבור דלעולם יכול לחזור בו ודייק לה מההיא דאיבעיא לן בריש פרק המפקיד אמר הריני משלם וחזר ואמר איני משלם מהו דאלמא יכול לחזור בו, וליתא דהתם משום דמטריח לי' בב\"ד הוא דלמא לא מקני לי' כפילא, והרב אלפסי ז\"ל כתב דמשקבל עליו אפי' מיד אינו יכול לחזור בו מההיא דאמרינן עבדי גנבת מה טיבו אצלך אתה מכרתו לי רצונך השבע וטול נשבע ואינו יכול לחזור בו, וכבר כתבתיה בארוכה בפרק המפקיד ובב\"ב פרק יש נוחלין בההיא דעבדי גנבת בס\"ד."
  ]
}