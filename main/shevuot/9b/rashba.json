{
  "text": [
    "<b>ת\"ש דתניא על שאין בה ידיעה לא בתחלה ולא בסוף שאין סופן ליודע.</b> כלומר על זו שאין סופה ליודע דוקא, ויש שגורסים ושאין סופם ליודע כלומר ועל זה ועל זה, ושתי הגירסאות בפר\"ח ז\"ל.",
    "<b>נפקא מינה להיכא דנשבר הציץ.</b> לריבותא הקט הכי דאפילו למ\"ד דאפילו אינו על מצחו אלא דתלי בסבתא מכפר נפקא מינה מיהא לנשבר הציץ.",
    "<b>הא דאמרינן עון העדה כתיב.</b> פירוש על עון שהעדה חוטאים כי קאמר דהינו איש טהור שבעדה שאכל קדש טמא.",
    "<b>אותה נושא עון ואין אחר נושא עון.</b> אמרו בתוס' רבותינו הצרפתים ז\"ל דה\"ה דהוה מצי לשנויי עון עון אחד הוא נושא ואינו נושא שתי עונות כדמשני לעיל בשל ר\"ח, אלא משום דלקמן (שבועות י, א) איצטריך להאי דרשא נקט לה נמי הכא, ולי נראה דכיון דאתי' לאקשויי אמאי לא מכפר ציץ אדרש חדש, כל היכא דאשכחן בראש חדש גופיה מיעוטא דינא הוא טפי למילף מיניה גופיה ולא לאהדורי אמעוטי דשאר דוכתי, דהוה משמע דאי לאו ההוא מיעוטא הוה אפשר למימר דציץ מכפר אפילו אדר\"ח ולפיכך עדיף ליה למימר דבשעיר ר\"ח גופיה כתיב מיעוטא דאותה נושא עון ואין אחר נושא עון כנ\"ל."
  ]
}