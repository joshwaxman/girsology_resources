{
  "text": [
    "<b>בכל קדש לרבות את הטומאה.</b> מקרא משמע דקדש דכתיב הכא הינו קדשים וכל לרבות את התרומה וקרא מיירי בקדשים ובתרומה, והא דלא כרי' ודלא כר\"ל, דפ' אלו הן הלוקין (מכות יד, ב) דלר\"ל כוליה קרא בקדשים ובכל קדש לא תגע אזהרה לקדש, ולר\"י כוליה קרא בתרומה, ומיהו בפרק הערל (יבמות עה, א) איכא תנא דס\"ל דמיירי בקדש ובתרומה דאמרינן [התם] לא צריכא אלא לנגיעה, ובת\"כ (ויקרא יב, א ה\"ח) נמי איכא תנא דס\"ל בהדיא דמיירי בקדש ובתרומה.",
    "<b>ג' טומאות בשלמים.</b> הק' בכאן והרי זה כלל ופרט הוא, כלל דבקרא חד (ויקרא כב, ג) אמ' כל הקדשים, פרט שלמים (שם ז, כ), וכלל ופרט הא אמרינן אין בכלל אלא מה שבפרט, וא\"כ כולהו קראי לשלמים קאתו. וי\"ל דכי אמ' אין בכלל אלא מה שבפרט ה\"מ כשהן סמוכין זה לזה אבל בכאן שהן מרוחקי' לא. וא\"ת מ\"מ היאך אנו דנין אלו הפסוקי' בדין כלל ופרט וכלל דהא קי\"ל כלל ופרט וכלל אי אתה דן אלא כעין הפרט, והכא נמי הכי דיני' דמה הפרט מפורש שלמים שהן טומאת מקדש וקדשיו אף הכלל טומאת מקדש וקדשיו. וי\"ל דכי אמ' כלל ופרט וכלל אי אתה דן אלא כעין הפרט הני מילי כשאנו צריכין להוסיף דבר על הכלל הראשו', אבל בכאן אין אנו מוסיפין כלל על הכלל הראשון אלא שהפרט מפ' מה שבכלל בכלל ולומר דמה שאמ' בפסוק הראשו' אינו אלא קדשי מקדש לאפוקי קדשי בדק הבית.",
    "<b>אחת לכלל ואחת לפרט.</b> וכתב רש\"י ז\"ל אמאי לא לדון אותו בכלל ופרט, והק' בתוס' היאך איפשר בכלל ופרט והלא הפרט קודם לכלל, שהרי הפרט בצו' (ויקרא ז, כא) ונפש אשר תגע בכל דבר טמא וגו' ואכל מבשר זבח השלמים אשר ליי' ונכרתה, והכלל באמור אל הכהנים (כב, ג) דכתי' אמור אליהם לדורותיהם כל איש אשר יקרב מכל זרעכם אל הקדשים אשר יקדישו בני ישראל ליי' וטומאתו עליו ונכרתה, אלא נר' דרש\"י ז\"ל אגב שיטפא נקט לה, וה\"ל למימר שנדון אותו בכלל ופרט כל מילי, ומ\"מ מה שפירש\"י ז\"ל אמת דאין דנין בכלל ופרט ולא בפרט אלא במקורבי' זה על זה, אבל במרוחקי' זה מזה אין דנין אותו אלא בדבר שהיה בכלל ויצא מן הכלל ללמד.",
    "<b>ג' כריתות בשלמים למה וכו' ואם אינו ענין לקדש תנהו ענין למקדש.</b> וא\"א לומר כאן תנהו ענין לתרומה, שאין כרת בתרומה."
  ]
}