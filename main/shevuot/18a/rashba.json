{
  "text": [
    "<b>אמר ליה רב אדא בר מתנה לרבא אימא אידי ואידי שלא בסמוך לוסתה ואפרישה.</b> פירוש הא דקאמר שלא בסמוך לוסתה, לאו דוקא דלדידיה אפילו בסמוך לוסתה לא מחייב אכניסה דאנוס הוא, דאע\"ג דאמור רבנן (לקמן שבועות יח, ב) דצריך לפרוש ממנה סמוך לוסתה, הא לאו דאורייתא אלא מדרבן ולהרחקה יתירה ואסמכוה אוהזרתם את בני ישראל, אבל מ\"מ כיון דבהרחקה יתירה היא וסבור שיכול לבעול אפילו ראתה נדה בעודו משמש אנוס הוא, אלא הא דאוקמינהו בשלא סמוך לוסתה היינו משום דבשלא סמוך לוסתה לכולי עלמא לא מחייב אלא אפרישה, מ\"ה קאמר דתרוייהו בשאינו חייב אלא על הפרישה, והא דאהדרי ליה לרבינא מי מצית מוקמת לה בשלא סמוך לוסתה ומשום פרישה, היינו דאהדר ליה בלישניה, ומיהו לאו דוקא אלא עיקרא דמלתא משום דאוקמה בפרישה הוא, וכאלו א\"ל מי מצית מוקמת לה משום פרישה ומיהו ודאי לרבה ורבינא ע\"כ בסמוך לוסתה הוא, דאי לא, אכניסה לא מיחייבו בקרבן דאנוסין הן, וקתני נמצא על שלו חייבים בקרבן.",
    "<b>א\"ל אצית מאי דקאמר לך רבך.</b> פירוש רבינא הוא דקאמר ליה אצית מאי דקאמר לך דהוא רבך דקאמר תרוייהו תננהו.",
    "<b>א\"ל היכי אצית דתניא זו היא מצות עשה שבנדה ואם איתא מצות ל\"ת היא.</b> כך גרש\"י ז\"ל ופירש הוא ז\"ל היכי אצית לאוקומ' בכניסה דתניא עליה דההיא נמצא על שלו זו היא מצות עשה שבנדה, ואם איתא דבכניסה איירי מצות ל\"ת איכא אין כאן עשה, וא\"ל אי תני תחסיר ותני, אם איתא שונה בריתא זו על אותה משנה חסר ותני תקן אותה בלשון חסורי מחסרא ואמור שהוא חסרה, ותני הכי זו היא מל\"ת שבנדה היה משמש עם הטהורה ואמרה לו נטמאתי ופירש מיד זו היא מ\"ע שבנדה נ\"ל כל זה צריך להוסיף על משנתך ע\"כ. ויש מקשים עליו דא\"כ הוה ליה למימר והא תנינא עלה, שכן לשון התלמוד לעולם בכל כיוצא בזה, ועוד דברייתא זו לא מצאנוה שם בתוספתא במקומה של אותה משנה.<br><b></b>ור\"ח ז\"ל גריס היכי אצית דתנינא זו היא מ\"ע שבנדה ואם איתא מ\"ע ול\"ת היא, פי' תנינא במתני' דהכא זו היא מצות עשה, ואם איתא עשה ול\"ת הוה למיתני עשה בפרישה כדחזקיה (לקמן שבועות יח, ב) דאמר ותהי נדתה עליו שלא יפרוש מיד, ל\"ת ואל אשה בנדת טומאתה לא תקרב, וכדרב פפא (שם) דאמר לא תקרב ולא תפרוש נמי הוא מדכתיב האומר קרב אליך אל תיגע בי פירוש בשהדגישה שנטמאת והודיעה אותך אל תקרב אליה עצמך מיד ותגלה ערותה אלא נעוץ צפרניך עד שימות היצר, כן פירש ר\"ח ז\"ל. וזה תימה בעיני דנקט עשה ול\"ת בפרישה, וא\"כ מאי קא קשיא ליה לרב אדא, דאפילו לדידיה כי מוקמת לה למתניתין אפילו בשאין סמוך לוסתה עשה ול\"ת איכא, ולעולם ה\"ל לתנא דמתניתין דהכא למיתני זוהי מצות עשה ול\"ת שבנדה, אלא ה\"ק אם איתא דחדא אכניסה וחדא אפרישה מ\"ע ול\"ת הוא, מל\"ת אכניסה, לדידך דאמרת דלאו אנוס הוא דבעוד שהוא משמש ראתה נדה ובועל הוא את הנדה ואיכא משום ואל נדת טומאתה לא תקרב דאף הוא אזהרה לבועל את הנדה, ועשה כשאמרה לו נטמאתי שצריך לשהות עד שימות היצר, וא\"ל תני במתניתין זו היא מצות עשה ולא תעשה שבנדה.<br><b></b>וא\"ת אם כן לרב אדא גופיה דמוקים להו בפרישה לחוד, תיקשי ליה דאפילו בפרישה גופה איכא עשה ול\"ת כדפירש ר\"ח ז\"ל עשה דכתיב ותהי נדתה עליו ל\"ת דכתיב לא תקרב דהיינו לא תפרוש, י\"ל דלדידיה לא קשיא דלא אצטריך ליה לתנא לאשמעינן אלא מ\"ע שאין כן בכל התורה שיתחייבו ב\"ד בהוראתן על מ\"ע, והכא מתחייבים משום דאיכא מל\"ת בהדיה כחדא עברה, אלא לרבא דאמר חייב שתים ושתי עברות דהיינו כניסה ופרישה הוה ליה לתנא למחשבינהו לתרוייהו, כדקחשיב להו בפ\"ב של הוריות (ח, ב) זוהי מ\"ע שבנדה פרוש כלומר בהנאה מועטת מל\"ת לא תבוא על הנדה. ורב אדא דאקשי הכי בהא דאמר תרוייהו תננהו, ה\"ה דהוה מצי לאקשויי ליה הכין לעיל מיד שאמר על משנתינו חייב שתים אלא דנטרא ליה עד סופא."
  ]
}